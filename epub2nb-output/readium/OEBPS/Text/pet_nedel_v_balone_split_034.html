<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_37"><a class="calibre1" id="_Toc366745682">XXXII.</a></p>

    <p class="e-bookdejapoznamky">Hlavní město bornuské.&nbsp;–&nbsp;Ostrovy Biddiomů.&nbsp;–&nbsp;Supové bradatí.&nbsp;–&nbsp;Obavy doktorovy.&nbsp;–&nbsp;Jeho opatření.&nbsp;–&nbsp;Útok v povětří.&nbsp;–&nbsp;Protržený obal.&nbsp;–&nbsp;Pád.&nbsp;–&nbsp;Svrchovaná obětovnost.&nbsp;–&nbsp;Severní pobřeží jezerní.</p>

    <p class="e-bookprozatext">Dorazivši nad jezero Čadské Viktorie uhodila na proud, jenž odchyloval se více k západu; několik mračen zmírnilo pak denní vedro; mimo to bylo cítiti vzduch poněkud čerstvější na této širé vodní ploše; avšak okolo jedné hodiny zabral se balon, přeraziv šikmo tuto končinu jezerní, poznovu nad zemi a ujel nad ní deset až dvanáct kilometrů.</p>

    <p class="e-bookprozatext">Doktorovi, z počátku poněkud rozmrzelému tímto směrem, nepřipadlo již horšiti se, když uzřel Kuku, proslulé hlavní město, bornuské; zahlédl na okamžik pás jeho hradeb z bílé hlíny; několik mešit, dosti hrubých, vypínalo se nejapně nad ten nesčetný shluk hracích kostek, kterýmžto tvarem vyznačují se arabské domy. Na domovních dvorech a na náměstích rostly palmy a stromy kaučukové, honosící se hustolistými korunami zšíří sta stop a více. Joe poznamenal, že tyto ohromné slunečníky srovnávají se s&nbsp;palčivostí slunečních paprskův, a vyvodil z toho důsledky pro Prozřetelnost velice lichotivé.</p>

    <p class="e-bookprozatext">Kuka skládá se v pravdě z dvou měst patrně rozlišitelných a&nbsp;oddělených od sebe „dendalem“, třídou na tři sta sáhů širokou, na níž se v tu chvíli hemžili chodci i jezdci. Na jedné straně jest rozloženo bohaté město s vysokými, vzdušnými domy; na druhé tísní se chudé město, bídný souhrn nízkých, kuželovitých chat, kde živoří domorodé obyvatelstvo, neboť Kuka neprovozuje ani obchod, ani průmysl.</p>

    <p class="e-bookprozatext">Kennedy shledal v ní podobnost k Edinburku, jenž by se prostíral na rovině, jsa rovněž rozdělen na dvě města patrně různá.</p>

    <p class="e-bookprozatext">Ale sotva byli cestovatelé přehlédli tento obraz, uchvátil je náhle protivný proud&nbsp;–&nbsp;neboť vzduchové proudy v tomto kraji jeví zvláštní proměnlivost&nbsp;–&nbsp;a zanesl je na šedesát kilometrů nad jezero Čadské.</p>

    <p class="e-bookprozatext">Tu se naskytlo nové divadlo; mohli počítati četné ostrovy v&nbsp;jezeře, obydlené Biddiomy, krvelačnými loupežníky zlé pověsti, jichž sousedství je rovněž strašlivé jako sousedství Tuaregů v&nbsp;Sahaře.</p>

    <p class="e-bookprozatext">Tito divoši chystali se srdnatě uvítati Viktorii šípy a kameny, leč balon přeletěl brzo tyto ostrovy, nad nimiž zdál se vznášeti jak obrovský brouk.</p>

    <p class="e-bookprozatext">V tom zahleděl se Joe na obzor a obrátil se ku Kennedyovi řka: „Na mou věru, pane Dicku, tu se vám namanuje práce, když tak pořád myslíte na lov.“</p>

    <p class="e-bookprozatext">„Co jest, Joe?“</p>

    <p class="e-bookprozatext">„A tentokráte nebude můj pán od toho, abyste střílel.“</p>

    <p class="e-bookprozatext">„Ale co se děje?“</p>

    <p class="e-bookprozatext">„Vidíte-li tam dole to hejno velikých ptáků, kteří míří k nám?“</p>

    <p class="e-bookprozatext">„Ptáků!“ opáčil doktor chopiv se dalekohledu.</p>

    <p class="e-bookprozatext">„Vidím je,“ odtušil Kennedy; „jest jich při nejmenším tucet.“</p>

    <p class="e-bookprozatext">„Čtrnáct, řekněte raději,“ pravil Joe.</p>

    <p class="e-bookprozatext">„Dejž Bůh, ať jsou druhu dosti škodlivého, aby útlocitný Samuel ničeho nenamítal!“</p>

    <p class="e-bookprozatext">„Ani nehlesnu,“ odpověděl Fergusson, „ale raději bych viděl ty ptáky daleko od nás!“</p>

    <p class="e-bookprozatext">„Což se bojíte těch okřídlenců?“ zeptal se Joe.</p>

    <p class="e-bookprozatext">„Jsou to supové bradatí, Joe, a to největší velikosti; oboří-li se na nás…“</p>

    <p class="e-bookprozatext">„Tu se budeme bránit, Samuele! Máme celou zbrojnici na jich uvítanou! Nemyslím, že by ona zvířata byla příliš strašliva.“</p>

    <p class="e-bookprozatext">„Kdo ví?“ odvětil doktor.</p>

    <p class="e-bookprozatext">Za deset minut po té přiblížilo se hejno na dostřel z ručnice; čtrnáct těch ptáků rozrývalo vzduch chraplavým křikem; letěli k&nbsp;Viktorii, jsouce její přítomností spíše podrážděni než postrašeni.</p>

    <p class="e-bookprozatext">„Kterak křičí!“ prohodil Joe; „jaký to povyk! Není jim bezpochyby vhod, že člověk zasahuje do jich panství a že si dovoluje lítat jak oni.“</p>

    <p class="e-bookprozatext">„Opravdu,“ vece lovec, „vypadají dosti strašliví, i pokládal bych je za dosti hrozné, kdyby byli ozbrojeni karabinou od Purdeye Moorea!“</p>

    <p class="e-bookprozatext">„Oni jí nepotřebují,“ odpověděl Fergusson, jenž nadmíru zvážněl.</p>

    <p class="e-bookprozatext">Supové lítali kolem Viktorie, opisujíce náramné kruhy, jež se ponenáhlu úžily; míhali se po obloze s úžasnou bystrostí, ženouce se chvílemi rychle jako střela a vybočujíce z přímého směru náhlým a&nbsp;smělým úhlem.</p>

    <p class="e-bookprozatext">Znepokojený doktor odhodlal se vznésti do výše, aby vyvázl z&nbsp;tohoto nebezpečného sousedstva; roztáhl vodík v baloně, jenž za nedlouho stoupal.</p>

    <p class="e-bookprozatext">Ale supové stoupali s ním, nejevíce hrubě chuti jej opustit. „Zdá se, že mají na nás nabroušeno,“ pravil lovec natáhnuv kohoutek u&nbsp;karabiny.</p>

    <p class="e-bookprozatext">Ptáci se vskutku blížili, a nejeden přiletěv sotva na padesát stop, zdál se vzdorovati zbraním Kenneydovým.</p>

    <p class="e-bookprozatext">„Chce se mi strašlivě vypálit na ně,“ řekl Skot.</p>

    <p class="e-bookprozatext">„Nikoli, Dicku, nestřílej! Nerozlicujme jich bez příčiny! Tím bychom je popudili k útoku na nás.“</p>

    <p class="e-bookprozatext">„Vždyť budeme s nimi snadno hotovi.“</p>

    <p class="e-bookprozatext">„Mýlíš se, Dicku.“</p>

    <p class="e-bookprozatext">„Máme kulku pro každého z nich.“</p>

    <p class="e-bookprozatext">„A což udeří-li na vrchní část balonu, kterak je zasáhneš? Představ si, že máš před sebou tlupu lvů na zemi nebo žraloků na širém moři! Pro vzduchoplavce je postavení nebezpečno!“</p>

    <p class="e-bookprozatext">„Mluvíš-li do opravdy, Samuele?“</p>

    <p class="e-bookprozatext">„Zcela do opravdy, Dicku.“</p>

    <p class="e-bookprozatext">„Čekejme tedy.“</p>

    <p class="e-bookprozatext">„Počkej. Buď pohotově pro případ útoku, ale nestřílej, dokud nerozkážu.“</p>

    <p class="e-bookprozatext">Ptáci srazili se pak v nevelké vzdálenosti; bylo zřetelně rozeznati jich lysá hrdla, nadmutá úsilným křikem, a jich chrupavkovité hřebeny s fialovými výrůstky, které se vztekem vztyčovaly. Byli z&nbsp;největších; měli těla přes tři stopy dlouhá, a spodek jich bílých křídel leskl se na slunci; bylo lze říci, že jsou okřídlenými žraloky, jimž se strašně podobali.</p>

    <p class="e-bookprozatext">„Stíhají nás,“ pravil doktor vida, že se zároveň s balonem povznášejí, „a abychom i na krásně vystoupili, jich let donesl by je ještě výše než nás!“</p>

    <p class="e-bookprozatext">„Nuže, co počít?“ otázal se Kennedy.</p>

    <p class="e-bookprozatext">Doktor neodpověděl.</p>

    <p class="e-bookprozatext">„Poslyš, Samuele,“ ujal se opět slova lovec, „těch ptáků je čtrnáct; můžeme dáti šestnáct ran, vystřelíme-li ze všech svých zbraní. Což není možná je zahubit anebo rozprášit? Beru si jich několik na starost.“</p>

    <p class="e-bookprozatext">„Nepochybuji o tvé obratnosti, Dicku; považuji milerád za mrtvy ty, kteří se octnou před tvou karabinou; než opakuji ještě jednou: udeří-li na vrchní polokouli balonu, neuvidíš jich; rozervou obal, na němž visíme, a jsme ve výšce tří tisíc stop!“</p>

    <p class="e-bookprozatext">V tom rozehnal se jeden z nejdivočejších ptáků přímo na Viktorii s rozevřenými pařáty a zobákem, jsa hotov kousati, hotov sápati.</p>

    <p class="e-bookprozatext">„Pal! pal!“ vzkřikl doktor.</p>

    <p class="e-bookprozatext">Sotva dopověděl, padal pták smrtelnou ranou stižený do prázdna přemetaje se.</p>

    <p class="e-bookprozatext">Kennedy uchopil jednu z dvouhlavňových ručnic. Joe přiložil k&nbsp;líci druhou.</p>

    <p class="e-bookprozatext">Leknuvše se třesku supové porozptýlili se; leč obrátili se téměř ihned a hnali znova útokem, jsouce svrchovanou měrou rozzuřeni. První kulí přeťal Kennedy krk nejbližšímu z nich. Joe rozstřelil křídlo druhému.</p>

    <p class="e-bookprozatext">„Už jen jedenáct,“ pravil.</p>

    <p class="e-bookprozatext">Ale tu ptáci změnili taktiku a společným hnutím vznesli se nad Viktorii. Kennedy pohlédl na Fergussona.</p>

    <p class="e-bookprozatext">Doktor zbledl při vší ráznosti a chladnokrevnosti. Na okamžik nastalo děsivé ticho. Pak ozval se ostrý zvuk, jako když se trhá hedvábí a loďka povolila pod nohama tří cestovatelů.</p>

    <p class="e-bookprozatext">„Veta po nás!“ zvolal Fergusson mrštiv okem po tlakoměru, jenž rychle stoupal.</p>

    <p class="e-bookprozatext">Po té doložil:</p>

    <p class="e-bookprozatext">„Ven s přítěží, ven!“</p>

    <p class="e-bookprozatext">Za několik okamžiků bylo veškero křemení to tam.</p>

    <p class="e-bookprozatext">„Padáme dosud!… Vyprázdněte schránky na vodu!… Joe! slyšíš-li?… Řítíme se do jezera!“</p>

    <p class="e-bookprozatext">Joe poslechl. Doktor se vyklonil. Jezero zdálo se valiti k němu jako náhlý příliv; předměty mihem vzrůstaly; loďka nebyla již ani dvě stě stop od hladiny Čadu.</p>

    <p class="e-bookprozatext">„Zásoby! zásoby!“ vzkřikl doktor.</p>

    <p class="e-bookprozatext">A schránka, jež zavírala v sobě zásoby, svržena do prázdna.</p>

    <p class="e-bookprozatext">Pád se pouvolnil, ale nešťastníci klesali stále.</p>

    <p class="e-bookprozatext">„Vyhazujte! vyhazujte ještě!“ zvolal naposledy doktor.</p>

    <p class="e-bookprozatext">„Není již nic,“ pravil Kennedy.</p>

    <p class="e-bookprozatext">„Jest!“ odpověděl lakonicky Joe, požehnav se rychle křížem zmizel za okrajem loďky.</p>

    <p class="e-bookprozatext">„Joe! Joe!“ vykřikl doktor strnuv hrůzou.</p>

    <p class="e-bookhvezdickystred"><img alt="" class="calibre34" src="../Images/image020.jpg" /></p>

    <p class="e-booklicenceobrazek">Joe požehnav se rychle křížem zmizel za okrajem loďky.</p>

    <p class="e-bookprozatext">Ale Joe ho již neslyšel. Viktorie zbavena tíže jala se zase stoupati, vznesla se do vzduchu na tisíc stop, a vítr zapřev se do splasklého obalu, hnal ji k severnímu pobřeží ostrova.</p>

    <p class="e-bookprozatext">„Ztracen!“ zalkal lovec se zoufalým posunkem.</p>

    <p class="e-bookprozatext">„Ztracen, aby nás zachránil!“ odpověděl Fergusson.</p>

    <p class="e-bookprozatext">A tito muži tak neohrožení cítili, jak jim dvě velké slzy kanuly po líci. Nahnuli se usilujíce rozeznati nějakou stopu po Joovi, ale byli již daleko.</p>

    <p class="e-bookprozatext">„Co počneme?“ zeptal se Kennedy.</p>

    <p class="e-bookprozatext">„Sestoupíme k zemi, jak bude lze, Dicku, a pak budeme čekat.“</p>

    <p class="e-bookprozatext">Urazivši asi sto kilometrů, Viktorie snesla se na pusté pobřeží na severním konci jezerním. Kotvy utkvěly v nevysokém stromě, a&nbsp;lovec je pevně připoutal.</p>

    <p class="e-bookprozatext">Noc nadešla, než ani Fergusson ani Kennedy nebyli s to, aby jen na okamžik usnuli.</p>
  </div>
</body>
</html>
