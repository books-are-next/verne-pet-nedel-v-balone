<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_13"><a class="calibre1" id="_Toc366745658">VIII.</a></p>

    <p class="e-bookdejapoznamky">Důležitost Joova.&nbsp;–&nbsp;Velitel Resolutu.&nbsp;–&nbsp;Zbrojnice Kennedyova.&nbsp;–&nbsp;Uložení ballonu.&nbsp;–&nbsp;Hostina na rozloučenou.&nbsp;–&nbsp;Odjezd dne 21. února.&nbsp;–&nbsp;Vědecké výklady doktorovy.&nbsp;–&nbsp;Duveyrier, Livingstone.&nbsp;–&nbsp;Podrobnosti cesty vzduchem.&nbsp;–&nbsp;Kennedy umlčen.</p>

    <p class="e-bookprozatext">Kolem 10. února chýlily se přípravy ke konci, balony, uzavřené jeden ve druhém byly zúplna hotovy; podstoupily silný tlak vzduchu na jich boky hnaného; tato zkouška podala dobrý pojem o&nbsp;jich pevnosti a dosvědčila péči věnovanou jich sestrojení.</p>

    <p class="e-bookprozatext">Joe byl všecek rozradostněn, chodil neustále z Greek streetu do dílen pánů Mittchellů, maje pořád co činiti, pořád co hovořiti, vykládaje rád podrobnosti o věci lidem, kteříž o ně nestáli, a jsa nade vše hrd tím, že bude provázeti svého pána. Ba domnívám se, že hodný ten hoch vydělal si několik půlkorun, ukazuje ballon, vysvětluje myšlenky a záměry doktorovy a ukazuje tohoto pootevřeným oknem, anebo, když šel po ulici; netřeba mu to pokládati za zlé; měl věru právo těžiti poněkud z obdivu a&nbsp;zvědavosti svých vrstevníků.</p>

    <p class="e-bookprozatext">Dne 16. února spustil Resolute kotvu před Greenwichem. Byla to šroubová loď o nosnosti osmi set tun, dobrý plavec, která vykonala úkol opatřiti zásobami poslední výpravu sira Jamesa Rossa v&nbsp;polárních končinách. Velitel Pennet považován za roztomilého muže; zajímal se velice o cestu doktorovu, jehož vážil si již ode dávna. Tento Pennet byl spíše učencem nežli vojákem; to však nevadilo, aby neměl na lodi čtyři karonady<a class="pcalibre pcalibre1" href="../Text/pet_nedel_v_balone_split_047.html#_ftn23" id="_ftnref23" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[23]</span></a>, které nikdy nikomu neublížily jsouce jen k tomu, aby tropily hřmot na světě nejpokojnější.</p>

    <p class="e-bookprozatext">Podlubí Resolutu bylo upraveno k uložení balonu; byl tam dopraven s největší opatrností dne 18. února a složen na dně lodi tak, aby se předešlo všeliké nehodě; loďka a její příslušenství, kotvy, provazy, potraviny, schránky na vodu, které se měly naplnit i po příjezdu, vše spořádáno pod dohledem Fergussonovým.</p>

    <p class="e-bookprozatext">Na výrobu vodíku uloděno deset tun kyseliny sírové a deset tun starého železa. Toto množství bylo více než dostatečné, ale bylo třeba vyvarovati se možných ztrát. Přístroj, určený k vyvozování vodíku a sestávající asi z třicíti sudů, složen v nádni.</p>

    <p class="e-bookprozatext">Tyto rozličné přípravy skončily se dne 18. února večer. Dvě kajuty pohodlně zařízené očekávaly doktora Fergussona a jeho přítele Kennedye. Ačkoli se Skot ustavičně zaklínal, že neodjede, odebral se přece na loď s hotovým loveckým arsenálem, dvěma dvojhlavňovými zadovkami a osvědčenou karabinou z továrny Purdeye, Moorea a Dicksona v Edinburce; s podobnou zbraní byl lovec s to, vehnati ze vzdálenosti dvou tisíc kroků kulku kamzíkovi do oka; k tomu družily se dva šestihlavňové Coltovy revolvery pro nepředvídané potřeby; jeho prachovka, jeho nábojnice, olovo a&nbsp;kulky nepřevyšovaly váhu doktorem ustanovenou.</p>

    <p class="e-bookprozatext">Tři cestující přibyli na loď dne 19. února; byli uvítáni s velkým vyznamenáním kapitánem a jeho důstojníky; doktor byl stále dosti chladný, jsa jedině zaujat svou výpravou, Dick rozechvěn, ač to tajil, Joe pak plesal zapřádaje kratochvilné hovory; stal se hned miláčkem v poddůstojnickém oddělení, kde mu bylo vykázáno lože.</p>

    <p class="e-bookprozatext">Dne 20. vystrojena královskou společností zeměpisnou Fergussonovi a Kennedyovi hostina na rozloučenou, Velitel Pennet a jeho důstojníci súčastnili se hodů, jež se honosily velkou živostí a&nbsp;četnými lichotivými projevy; neskrbleno ani přípitky na dlouhý věk a zdraví stolovníků. Sir Francis M… předsedal s tajeným pohnutím, avšak velmi důstojně.</p>

    <p class="e-bookprozatext">K nemalému zmatku Dicka Kennedye dostalo se mu valného podílu v bakchických blahopřáních. Když se připilo „neohroženému Fergussonovi, slávě Anglie“, musilo se připíti „neméně srdnatému Kennedyovi, odvážnému jeho soudruhu“.</p>

    <p class="e-bookprozatext">Dick silně se zarděl, což pokládáno za skromnost: potlesk se zdvojnásobil. Dick začervenal se ještě více.</p>

    <p class="e-bookprozatext">Při zákuscích došla zpráva od královny; vzdávala poklony dvěma cestovatelům vyslovujíc přání, aby se podnik zdařil.</p>

    <p class="e-bookprozatext">Což zavdalo podnět k novým přípitkům na zdraví „jejího milostivého Veličenstva“.</p>

    <p class="e-bookprozatext">O půlnoci rozešli se hodovníci po dojemném rozloučení a&nbsp;srdečném stisknutí rukou.</p>

    <p class="e-bookprozatext">Čluny Resolutu čekaly u westminsterského mostu; velitel vstoupil do nich ve společnosti svých cestujících a důstojníků, a&nbsp;rychlý proud Temže unášel je ke Greenwichi.</p>

    <p class="e-bookprozatext">V jednu hodinu spal kdekdo na lodi.</p>

    <p class="e-bookprozatext">Nazejtří dne 21. února ve tři hodiny ráno pece hučely; v pět hodin vytažena kotva, a účinkem své vrtule ujížděl Resolute k ústí Temže.</p>

    <p class="e-bookprozatext">Netřeba snad ani podotýkati, že hovory na lodi otáčely se jedině okolo výpravy doktora Fergussona. Kdo jej viděl a slyšel, každému mimo Skota vnukl za nedlouho takovou důvěru, že nikdo nepochyboval o zdaru jeho podniku.</p>

    <p class="e-bookprozatext">Za dlouhých prázdných hodin plavby konal doktor opravdové přednášky zeměpisné v kroužku důstojnickém. Tito mladí mužové zajímali se vášnivě o objevy učiněné v Africe za posledních čtyřicet let; vyprávěl jim o výzkumech Barthových, Burtonových, Spekeových, Grantových; líčil jim tuto tajemnou pevninu, podrobenou se všech stran vědeckému bádání. Na severu prozpytoval mladý Duveyrier Saharu a přivedl do Paříže náčelníky tuarecké. K podnětu francouzské vlády chystalo se dvé výprav, které přicházejíce od severu a míříce na západ sešly by se v&nbsp;Timbuktu. Na jihu postupoval neunavný Livingstone neustále k&nbsp;rovníku a od března 1862 bral se ve společnosti Mackensiově proti řece Rovumě. Devatenácté století zajisté neuplyne, aby Afrika nevyjevila ta jemstva skrytá v jejím lůně po šest tisíc let.</p>

    <p class="e-bookprozatext">Účast posluchačů Fergussonových zvláště se vzmáhala, když jim líčil zevrubně přípravy na cestu; chtěli opravovati jeho výpočty; přeli se, a doktor pouštěl se upřímně do rozkladů.</p>

    <p class="e-bookprozatext">Nejvíce bylo jim s podivenou, že bere s sebou množství potravin poměrně nepatrné. Jednou zeptal se jeden z důstojníků doktora na tu věc.</p>

    <p class="e-bookprozatext">„To-li vás překvapuje?“ odpověděl Fergusson.</p>

    <p class="e-bookprozatext">„Zajisté.“</p>

    <p class="e-bookprozatext">„Jak dlouho domníváte se, že potrvá moje cesta? Celé měsíce? Toť velký omyl; kdyby se protáhla, bylo by veta po nás, nedospěli bychom k cíli. Vězte, že ze Zanzibara na pobřeží senegalské není více nežli pět tisíc šest set, anebo dejme tomu, pět tisíc osm set kilometrů. Kdyby se za dvanáct hodin urazilo as osm set třicet kilometrů, což se nerovná ani rychlosti našich železnic a plulo se dnem i nocí, stačilo by sedm dní přeletěti Afriku.“</p>

    <p class="e-bookprozatext">„Ale tu byste ničeho neviděl; nemohl byste konati zeměpisná pozorování, ani ohledávati kraj.“</p>

    <p class="e-bookprozatext">„Mohl,“ odvětil doktor; „jsme-li pánem svého balonu, vzestupuji-li nebo sestupuji-li po libosti, zastavím se, kdykoliv uznám za dobré, zvláště, když by nastávalo nebezpečí, že mě uchvátí proudy příliš prudké.“</p>

    <p class="e-bookprozatext">„A na ty uhodíte,“ prohodil velitel Pennet; „jsou vichry, kteréž urazí za hodinu na čtyři sta kilometrů.“</p>

    <p class="e-bookprozatext">„Tu vidíte,“ odtušil doktor, „při takové rychlosti přeletěla by se Afrika za dvanáct hodin; v Zanzibaru by člověk vstal a v&nbsp;Saint- Louisu by šel spát.“</p>

    <p class="e-bookprozatext">„Avšak,“ ozval se jeden z důstojníků, „může-li býti balon, unášen takovou rychlostí?“</p>

    <p class="e-bookprozatext">„Stalo se to již,“ odpověděl Fergusson.</p>

    <p class="e-bookprozatext">„A balon odolal?“</p>

    <p class="e-bookprozatext">„Úplně. Bylo to v čas korunovace Napoleonovy roku 1804. Větroplavec Garnerin vypustil v Paříži v jedenáct hodin večer balon s tímto nápisem provedeným zlatým písmeny: ,V Paříži dne 25. frimairu<a class="pcalibre pcalibre1" href="../Text/pet_nedel_v_balone_split_047.html#_ftn24" id="_ftnref24" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[24]</span></a> roku XIII. korunovace císaře Napoleona J. Sv. Piem VII.‘ Druhého dne ráno v pět hodin viděli obyvatelé římští týž balon vznášeti se nad Vatikánem, přeletěti římskou Campagni a spustiti se do jezera Bracciana. Tak jest, pánové, balon s to, aby obstál při podobné rychlosti.“</p>

    <p class="e-bookprozatext">„Balon ano; ale což člověk,“ odvážil se namítnouti Kennedy.</p>

    <p class="e-bookprozatext">„Člověk také! Neboť balon je pořád nehybný vzhledem ke vzduchu, který jej obklopuje; on nepostupuje, nýbrž vzduch sám; kdyby se v loďce rozžehla svíčka, plamen by neplápolal. Kdyby byl do ballonu Garnerinova vstoupil větroplavec, nebyla by mu ta rychlost nikterak ublížila. Ostatně nehodlám zkoušeti takovou rychlost, a budu-li se moci na noc zachytit nějakého stromu nebo výstupku půdy, neopominu toho. Mimo to povezeme s sebou na dva měsíce potravin, a našemu obratnému lovci nic nebude na závadu, aby nám opatřil hojnost zvěři, když se zakotvíme na zemi.“</p>

    <p class="e-bookprozatext">„Ach! pane Kennedy! tam se vám naskytnou mistrovské rány,“ ozval se mladý midshipman, pohlížeje na Skota závistivýma očima.</p>

    <p class="e-bookprozatext">„Nehledě na to,“ prohodil jiný, „že vaše zábava bude sdružena s&nbsp;velikou slávou.“</p>

    <p class="e-bookprozatext">„Pánové,“ odpověděl lovec, „jsem vám velice povděčen… za vaše poklony… ale nesluší se mi přijímati je…“</p>

    <p class="e-bookprozatext">„Jakže!“ ozývalo se zevšad, „což neodjedete?“</p>

    <p class="e-bookprozatext">„Neodjedu.“</p>

    <p class="e-bookprozatext">„Což nebudete provázet doktora Fergussona?“</p>

    <p class="e-bookprozatext">„Nejen ho nebudu provázet, ale jsem zde pouze proto, abych ho v poslední chvíli zadržel.“</p>

    <p class="e-bookprozatext">Veškery zraky utkvěly na doktorovi.</p>

    <p class="e-bookprozatext">„Neposlouchejte ho,“ odtušil s obvyklou klidností ve tváři. „Toť věc, pro kterou neradno se s ním příti; celkem ví velmi dobře, že odjede.“</p>

    <p class="e-bookprozatext">„Při sám svatý Patrick!“ zvolal Kennedy, „osvědčuji…“</p>

    <p class="e-bookprozatext">„Neosvědčuj nic, přítel Dicku; jsi odměřen, zvážen, ty i tvůj prach, tvé ručnice a tvé kulky, a protož o tom již nemluvme.“</p>

    <p class="e-bookprozatext">A od tohoto dne až do příjezdu na Zanzibar Dick skutečně neotevřel úst; nemluvil již o tom ani o čem jiném. Mlčel.</p>
  </div>
</body>
</html>
