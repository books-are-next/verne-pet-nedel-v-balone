<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_46"><a class="calibre1" id="_Toc366745691">XLI.</a></p>

    <p class="e-bookdejapoznamky">Blíž a blíže k Senegalu. Viktorie klesá více a více.&nbsp;–&nbsp;Vyhazuje se a pořád se vyhazuje.&nbsp;–&nbsp;Marobut Al-Hadži.&nbsp;–&nbsp;Pánové Pascal, Vincent, Lambert.&nbsp;–&nbsp;Soupeř Mohamedův.&nbsp;–&nbsp;Obtížné hory.&nbsp;–&nbsp;Kennedyovy zbraně.&nbsp;–&nbsp;Obratný kousek Joův.&nbsp;–&nbsp;Zastávka nad lesem.</p>

    <p class="e-bookprozatext">Dne 27. května okolo desíti hodin jevil kraj novou tvářnost; táhlé svahy změnily se v pahorky věstící blízké hory; Viktorii bylo přeletět i pásmo, jež dělí poříčí Nigerské od poříčí senegalského jsouc předělem vodstva, tekoucího do zálivu Guinejského, a&nbsp;vodstva, tekoucího do zátoky Zeleného mysu.</p>

    <p class="e-bookprozatext">Až k Senegalu jest tato končina africká vyhlášena za nebezpečnou. Doktor Fergusson věděl to ze zpráv svých předchůdců; zakusiliť tisíceré újmy a podstoupili tisícerá nebezpečenstva mezi těmi barbarskými černochy; zdejší osudné podnebí schvátilo většinu soudruhů Mungo-Parkových. Fergusson byl tudíž více než kdy jindy odhodlán nevstupovati na tuto nehostinnou zemi.</p>

    <p class="e-bookprozatext">Leč neměl ani chvilky klidu; Viktorie klesala očitě; bylo třeba vyhazovati mnoho věcí více nebo méně nepotřebných, zvláště když šlo o to, aby se přenesli přes nějaký hřbet. A to se opakovalo neustále cestou dvou set kilometrů; navystupovali a nasestupovali se do úmoru; balon jako nový balvan Sisyfův klesal ustavičně; jeho podoba málo již nadmutá úžila a prodlužovala se tak, že vítr vydouval v obalu široké prohlubiny.</p>

    <p class="e-bookprozatext">Kennedyovi nedalo, aby se o tom nezmínil.</p>

    <p class="e-bookprozatext">„Což má balon trhlinu?“ řekl.</p>

    <p class="e-bookprozatext">„Nemá,“ odpověděl doktor; „ale guttaperča patrně horkem změkla nebo se rozpustila a vodík uchází dykytou.“</p>

    <p class="e-bookprozatext">„Jak učiníme přítrž tomu ucházení?“</p>

    <p class="e-bookprozatext">„To je nemožná věc. Ulehčeme si; toť jediný prostředek; vyhoďme, co lze vyhodit.“</p>

    <p class="e-bookprozatext">„Ale co?“ otázal se lovec rozhlížeje se po loďce silně již vyprázdněné.</p>

    <p class="e-bookprozatext">„Zbavme se stanu, jehož váha je dosti značná.“</p>

    <p class="e-bookprozatext">Joe, kterému svědčil tento rozkaz, vylezl nad kruh, v němž se sbíhaly provazy sítě; odtud bylo mu snadnou věcí odvázati tlusté opony stanové, i vyhodil je.</p>

    <p class="e-bookprozatext">„To je něco, co učiní šťastným celý kmen černošský,“ prohodil; „z toho se obleče tisíc tuzemců, neboť co se tkne látky, jsou dosti šetrni.“</p>

    <p class="e-bookprozatext">Balon popovznesl se, ale za nedlouho bylo zřejmo, že se blíží opět k zemi.</p>

    <p class="e-bookprozatext">„Sestupme,“ navrhl Kennedy, „a podívejme se, lze-li něco učinit s&nbsp;tím obalem.“</p>

    <p class="e-bookprozatext">„Opakuji ti, Dicku, že nemáme, čím bychom jej opravili.“</p>

    <p class="e-bookprozatext">„Co tedy počneme?“</p>

    <p class="e-bookprozatext">„Obětujeme vše, čeho nebude nezbytně třeba; chci se stůj co stůj vyhnouti zastávce v těchto místech; lesy, nad jichž vrcholky právě plujeme, nejsou nikterak bezpečny.“</p>

    <p class="e-bookprozatext">„Jakže? lvi? hyeny?“ prohodil Joe pohrdavě.</p>

    <p class="e-bookprozatext">„Cosi horšího, milý brachu: lidé, a to z nejukrutnějších, jací přebývají v Africe.“</p>

    <p class="e-bookprozatext">„Kdo to řekl?“</p>

    <p class="e-bookprozatext">„Cestovatelé, kteří tu byli před námi, pak Francouzové, již zabírajíce osadu senegalskou dostali se do nuceného styku s&nbsp;okolními národy; za vlády plukovníka Faidherba podnikány silně výzkumné výpravy do vnitrozemí; důstojníci, jako pánové Pascal, Vincent, Lambert, přinesli vzácné zprávy se svých výprav. Probádali krajiny, prostírající se u ohybu Senegala, kde válka a plen nezůstavily nic než zříceniny.“</p>

    <p class="e-bookprozatext">„Co se tu sběhlo?“</p>

    <p class="e-bookprozatext">„Toto. Roku 1854 vzbouřil marabut ze senegalské Futy, Al-Hadži, jenž pravil se býti nadšen s hůry jako Mohamed, veškery kmeny do války proti nevěřícím, to jest Evropanům. Roznesl zhoubu a spoustu mezi řekou Senegalem a jejím přítokem Falemo. Tři fanatické hordy jím vedené zrejdily zemi tak, že neušetřily ani chaty, drancujíce a&nbsp;ubíjejíce; postoupil až do úvalu nigerského k městu Segu, jemuž hrozilo dlouho nebezpečí. Roku 1857 zamířil více na sever a&nbsp;ohrožoval tvrz Médinu, vystavěnou Francouzi na březích řeky; tuto usedlost hájil rek, Pavel Holl, jenž odrážel útoky po několik měsíců nemaje potravy, nemaje skorom střeliva, až přitrhl plukovník Faidherbe a jej vybavil. Al-Hadži a jeho roty přešli pak zase Senegal a vrátili se do Kaarty, kde dále loupili a krev prolévali; v tyto končiny pak uprchl a zde nalezl útulek se svými loupežnými sbory, a věřte mi, že by nebylo radno octnouti se v jeho moci.“</p>

    <p class="e-bookprozatext">„Neoctneme se v ní,“ pravil Joe, „bychom i musili obětovat svou obuv, aby se Viktorie vznesla.“</p>

    <p class="e-bookprozatext">„Nemáme daleko k řece,“ odvětil doktor „ale tuším, že náš balon nebude s to, aby nás donesl za ni.“</p>

    <p class="e-bookprozatext">„Bude vyhráno, jen když se dostaneme na její břehy,“ ozval se lovec.</p>

    <p class="e-bookprozatext">„O to se právě pokoušíme,“ vece doktor; „ale jedna věc mě znepokojuje.“</p>

    <p class="e-bookprozatext">„Jaká?“</p>

    <p class="e-bookprozatext">„Musíme se přenést přes hory, a to bude těžké, poněvadž nemohu zvýšiti vzestupnou sílu balonu, i když vyvodím žár co možná největší.“</p>

    <p class="e-bookprozatext">„Vyčkejme,“ pravil Kennedy, „a pak uvidíme.“</p>

    <p class="e-bookprozatext">„Ubohá Viktorie!“ posteskl si Joe, „přilnul jsem k ní jako námořník k lodi; nerozloučím se s ní bez bolesti. Není již taková, jako byla, když jsme se vydali na cestu, ovšem! ale proto se nesmí tupit! Prokázala nám platné služby, a srdce mi bude krvácet, budu-li ji musit opustiti.“</p>

    <p class="e-bookprozatext">„Upokoj se, Joe; opustíme-li ji, opustíme ji z donucení. Bude nám sloužiti, až jí dojdou síly nadobro. Žádám na ní jen dvacetčtyři hodiny ještě.“</p>

    <p class="e-bookprozatext">„Vysiluje se,“ pravil Joe pozoruje balon, „chřadne a život z ní prchá. Ubohá vzducholoď!“</p>

    <p class="e-bookprozatext">„Nemýlím-li se,“ podotekl Kennedy, „vidím na obzoru hory, o&nbsp;nichž jsi se zmínil, Samuele.“</p>

    <p class="e-bookprozatext">„Jsou to ony,“ odtušil doktor prohlédnuv si je dalekohledem, „zdá se mi, že jsou velmi vysoké, bude nám krušno dostati se přes ně.“</p>

    <p class="e-bookprozatext">„Což se jim nemůžeme vyhnouti?“</p>

    <p class="e-bookprozatext">„Nemyslím, Dicku; viz, jak ohromné prostranství zaujímají: téměř polovic obzoru!“</p>

    <p class="e-bookprozatext">„Ba zdá se, jako by se kolem nás stahovaly,“ řekl Joe; „přibývá jich na pravo i na levo.“</p>

    <p class="e-bookprozatext">„Musíme přes ně stůj co stůj.“</p>

    <p class="e-bookhvezdickystred"><img alt="" class="calibre38" src="../Images/image024.jpg" /></p>

    <p class="e-booklicenceobrazek">Neohrožený jonák přidržoval se okraje loďky.</p>

    <p class="e-bookprozatext">Tyto překážky tak nebezpečné zdály se blížiti s náramnou rychlostí, či ať lépe díme, vítr velice prudký hnal Viktorii k ostrým štítům. Buď jak buď, musili vystoupiti, ač nechtěli-li naraziti.</p>

    <p class="e-bookprozatext">„Vyprázdněme schránku na vodu,“ pravil Fergusson; „ponechme si jen tolik, kolik potřebí na den.“</p>

    <p class="e-bookprozatext">„Tak!“ zvolal Joe.</p>

    <p class="e-bookprozatext">„Stoupá-li balon?“ otázal se Kennedy.</p>

    <p class="e-bookprozatext">„Trochu, na padesát stop,“ odpověděl doktor nespouštěje očí s&nbsp;tlakoměru. „Ale to nestačí.“</p>

    <p class="e-bookprozatext">Vysoká temena blížila se vskutku cestovatelům, že se podobalo, jako by se na ně řítila: strměla ještě vysoko nad ně, převyšujíce je aspoň o pět set stop.</p>

    <p class="e-bookprozatext">Zásoba vody pro dmuchavku svržena rovněž; ponechali si pouze několik litrův; ale to vše ještě nepostačovalo.</p>

    <p class="e-bookprozatext">„A přece musíme přes ně,“ pravil doktor.</p>

    <p class="e-bookprozatext">„Shoďme schránky, když jsme je vyprázdnili,“ navrhl Kennedy.</p>

    <p class="e-bookprozatext">„Shoďte je.“</p>

    <p class="e-bookprozatext">„Tak!“ odtušil Joe. „člověku je bolno, když jde kus za kusem.“</p>

    <p class="e-bookprozatext">„Tobě pak, Joe, ať nepřipadne obětovat se zase jako ondy! Staň se, co staň, přísahej mi, že nás neopustíš.“</p>

    <p class="e-bookprozatext">„Buďte bez starosti, neopustíme se.“</p>

    <p class="e-bookprozatext">Viktorie vznesla se do výše asi dvacíti sáhů; leč horský hřbet posud nad ni vyčníval. Byl to hřeben dosti rovný, jímž končila skalní stěna kolmo vyvstávající. Převyšoval cestovatele ještě o více než dvě stě stop.</p>

    <p class="e-bookprozatext">„Za deset minut,“ pravil si doktor v duchu, „roztříští se naše loďka o tyto skály, nepodaří-li se nám vyšvihnout se nad ně!“</p>

    <p class="e-bookprozatext">„Nuže, pane Samuele?“ otázal se Joe.</p>

    <p class="e-bookprozatext">„Ponechej toliko zásobu pemmikanu a vyhoď všecko to maso, které tíží.“</p>

    <p class="e-bookprozatext">Balonu ubylo zase váhy asi padesáti liber; povznesl se velmi patrně; ale málo na tom sešlo, poněvadž nevystoupil nad úroveň pohoří. Postavení bylo děsné; Viktorie ujížděla nadmíru rychle; bylo na bíledni, že se rozbije na kusy, srážka byla by v pravdě strašlivá.</p>

    <p class="e-bookprozatext">Doktor rozhlížel se po loďce.</p>

    <p class="e-bookprozatext">Byla takměř prázdna.</p>

    <p class="e-bookprozatext">„Bude-li třeba, Dicku, buď hotov obětovati své zbraně.“</p>

    <p class="e-bookprozatext">„Obětovat své zbraně?“ opáčil lovec s pohnutím.</p>

    <p class="e-bookprozatext">„Příteli, požádám-li tě za to, nebude jiného zbytí.“</p>

    <p class="e-bookprozatext">„Samuele! Samuele!“</p>

    <p class="e-bookprozatext">„Tvé zbraně, tvé zásoby olova a prachu mohou nás státi život.“</p>

    <p class="e-bookprozatext">„Blížíme se!“ zvolal Joe, „blížíme se!“</p>

    <p class="e-bookprozatext">Deset sáhů! Hora převyšovala Viktorii ještě o deset sáhů. Joe uchopil pokryvky a svrhl je s loďky. Nezmíniv se o tom Kennedyovi ani slůvkem, vyhodil rovněž několik váčků kulek a olova.</p>

    <p class="e-bookprozatext">Balon se vznesl; vystoupil nad nebezpečné témě, a jeho vrchní pol zastkvěl se slunečními paprsky. Avšak loďka nalézala se ještě o&nbsp;něco pod úrovní skal, o něž musila se nevyhnutelně roztříštiti.</p>

    <p class="e-bookprozatext">„Kennedy! Kennedy!“ vzkřikl doktor, „vyhoď zbraně, sice je po nás veta.“</p>

    <p class="e-bookprozatext">„Počkejte, pane Dicku!“ zvolal Joe, „počkejte!“</p>

    <p class="e-bookprozatext">A Kennedy otočiv se viděl Joa, an mizí za krajem loďky.</p>

    <p class="e-bookprozatext">„Joe! Joe!“ vykřikl.</p>

    <p class="e-bookprozatext">„Nešťastník!“ zaúpěl doktor.</p>

    <p class="e-bookprozatext">Hřeben hory byl na tom místě zšíří asi dvacíti stop, a na druhé straně mělo úbočí nenáhlejší sklon. Loďka octla se právě v úrovni této plošiny dosti rovné; přesmekla se přes půdu složenou z ostrých kamenů, které pod ní skřípaly.</p>

    <p class="e-bookprozatext">„Přejíždíme! přejíždíme! přejeli jsme!“ ozval se hlas, jehož zvuky rozbušily Fergussonovi srdce radostí.</p>

    <p class="e-bookprozatext">Neohrožený jonák přidržoval se rukama spodního kraje loďky; běžel pěšky po hřebeně, ulehčuje takto balonu o celou svoji váhu; ba byl nucen pevně se k němu upínat, neboť se mu div nevymkl.</p>

    <p class="e-bookprozatext">Když se ocitl na protějším svahu a před ním rozevřela se propast, vyhoupl se Joe napjav mocně síly, zachytil se provazoví a vylezl zase ke svým druhům.</p>

    <p class="e-bookprozatext">„Nic tak těžkého,“ pravil.</p>

    <p class="e-bookprozatext">„Statečný Joe, příteli!“ zvolal doktor jsa všecek dojat.</p>

    <p class="e-bookprozatext">„Ó! co jsem učinil,“ odpovědě Joe, „neučinil jsem pro vás, ale pro karabinu páně Dickovu! Byl jsem jí tím povinen od té doby, co vyrazila duši z těla tomu Arabovi! Platím rád dluhy, a teď jsme vyrovnáni,“ dodal podávaje lovci oblíbenou jeho zbraň. „Bylo by mě velice bolelo, kdybyste se byl s ní rozloučil.“</p>

    <p class="e-bookprozatext">Kennedy stiskl mu silně ruku nejsa mocen slova.</p>

    <p class="e-bookprozatext">Viktorii nezbývalo pak než sestupovati; to jí bylo snadno; octla se brzy zase asi na dvě stě stop nad zemí a byla pak v rovnováze. Půda zdála se býti rozervána; jevila četné vypnuliny, jimž bylo velmi těžko se vyhnouti v noci s balonem, který již neposlouchal. Večer nastal kvapem, a jakkoli se mu nehrubě chtělo, doktor byl přece nucen odhodlati se k zastávce až do zítřka.</p>

    <p class="e-bookprozatext">„Vyhledáme si příznivé místo a zastavíme se,“ pravil.</p>

    <p class="e-bookprozatext">„Ach!“ odtušil Kennedy, „konečně jsi se rozhodl.“</p>

    <p class="e-bookprozatext">„Ano, přemýšlel jsem dlouho o záměru, jejž provedeme; je teprva šest hodin večer, budeme míti kdy. Spusť kotvy, Joe.“</p>

    <p class="e-bookprozatext">Joe poslechl a dvé kotev viselo pod loďkou.</p>

    <p class="e-bookprozatext">„Pozoruji širé lesy,“ ujal se opět slova doktor; „pojedeme nad samými jich vrcholky a zachytíme se v některém stromě. O živý svět nesvolil bych k tomu, abychom strávili noc na zemi.“</p>

    <p class="e-bookprozatext">„Což bude lze sestoupit?“ otázal se Kennedy.</p>

    <p class="e-bookprozatext">„Nač? Pravím vám ještě jednou, že by bylo nebezpečno se rozcházet. Kromě toho je mi třeba vaší pomoci k nesnadné práci.“</p>

    <p class="e-bookprozatext">Viktorie, plynoucí nad korunami nesmírných lesů, stanula brzy náhlým rázem; její kotvy uvázly; s večerem utichl vítr; i vznášela se takměř nehybně nad širou zelenou plání, složenou z vrcholků sykomorového lesa.</p>
  </div>
</body>
</html>
