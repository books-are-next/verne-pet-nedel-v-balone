<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_24"><a class="calibre1" id="_Toc366745669">XIX.</a></p>

    <p class="e-bookdejapoznamky">Nil.&nbsp;–&nbsp;Třesoucí se hora.&nbsp;–&nbsp;Vypravování Arabů.&nbsp;–&nbsp;Ňamňamové.&nbsp;–&nbsp;Rozumné úvahy Joovy.&nbsp;–&nbsp;Viktorie plavolí.&nbsp;–&nbsp;Vzduchoplavecké vzestupy.&nbsp;–&nbsp;Paní Blanchardová.</p>

    <p class="e-bookprozatext">„Kam směřujeme?“ otázal se Kennedy vida, že přítel pohlíží na bussolu.</p>

    <p class="e-bookprozatext">„Na severo-severozápad.“</p>

    <p class="e-bookprozatext">„K ďasu! vždyť to není na sever!“</p>

    <p class="e-bookprozatext">„Není, Dicku, a myslím, že se nám stěží podaří dostihnouti Gondokora; lituji toho, nicméně však uvedli jsme v souvislost východní výzkumy s výzkumy severními; netřeba si stěžovati.“ Viktorie vzdalovala se ponenáhlu od Nilu.</p>

    <p class="e-bookprozatext">„Poslední pohled,“ pravil doktor, „na tuto nepřekročitelnou šířku, za niž ani nejsrdnatější cestovatelé nikdy se nedostali! Tu jsou ti úporní kmenové, o kterých zmiňují se pánové Petherick, ďArnaud, Miani a mladý ten cestovatel, pan Lejean, jemuž jsme povinni za nejlepší práce o horním Nilu.“</p>

    <p class="e-bookprozatext">„Naše objevy,“ zeptal se Kennedy, „srovnávají se tedy s tím, co věda tušila?“</p>

    <p class="e-bookprozatext">„Úplně se srovnávají. Prameny Bílé řeky, Bahr-el-Abiada, jsou skryty v jezeře velkém jako moře; tam ona vzniká; poesie vezme tím bezpochyby újmu; přičítalť se rád božský původ této královně řek; staří dávali jí jméno Oceanu a byli by málem věřili, že vytéká přímo ze slunce! Ale s toho dlužno sleviti a čas od času uznati za pravdu, čemu nás učí věda; nebude-li třebas vždy učenců, básníci budou přece vždycky.“</p>

    <p class="e-bookprozatext">„Je dosud viděti vodopády,“ připomněl Joe.</p>

    <p class="e-bookprozatext">„Jsou to slapy Makedské na třetím stupni šířky. Shoduje se to navlas! Žel, že jsme nebyli s to, abychom se brali několik hodin po toku Nilu!“</p>

    <p class="e-bookprozatext">„A onde dole před námi,“ pravil lovec, „pozoruji horský vrchol.“</p>

    <p class="e-bookprozatext">„Toť hora Logvek, ‚Třesoucí se hora‘ Arabů; celou tuto krajinu ohledal pan Debono, jenž chodil po ní pod jménem Latifa Effendiho. Ponilští kmenové žijí spolu v nepřátelství a vedou mezi sebou vyhlazovací válku. Pročež snadno posoudíte, jaká nebezpečenstva bylo mu podstoupiti.“</p>

    <p class="e-bookprozatext">Vítr nesl pak Viktorii k severozápadu. Aby se vyhnul hoře Logveku, musil doktor vyhledati odchylnější proud.</p>

    <p class="e-bookprozatext">„Přátelé,“ pravil ke svým dvěma společníkům, „nyní zahajujeme do opravdy přelet přes Afriku. Až dosud ubírali jsme se nejvíce šlepějemi svých předchůdcův. Tímto okamžikem vstupujeme do neznáma. Zda nám odvaha neselže?“</p>

    <p class="e-bookprozatext">„Nikdy!“ zvolali Dick a Joe jako jedním hlasem.</p>

    <p class="e-bookprozatext">„Vzhůru tedy, a kéž nám nebesa přispějí pomocí!“</p>

    <p class="e-bookprozatext">V deset hodin večer dospěli cestovatelé přes rokle, lesy a&nbsp;roztroušené vsi na úbočí „Třesoucí se hory“, podle jejíchž nenáhlých sklonův ujížděli.</p>

    <p class="e-bookprozatext">V tento památný den 23. dubna urazili patnáctihodinou plavbou za bystrého větru vzdálenost více než pěti set kilometrů.</p>

    <p class="e-bookprozatext">Avšak za této poslední části cesty hnul se v nich truchlivý dojem V loďce rozhostil se úplný úmlk. Byl-li doktor Fergusson zabrán ve své objevy? Tanula-li jeho dvěma druhům na mysli vzdušná jízda neznámými končinami? K tomu i onomu družily se mimo pochybu mocné vzpomínky na Anglii a vzdálené přátele. Joe samojediný dával na jevo bezstarostnou filosofii, uznávaje zcela přirozeným, že tu vlastně není od té chvíle, co ji opustili; než ctil zamlklost Samuela Fergussona a Dicka Kennedye.</p>

    <p class="e-bookprozatext">V deset hodin večer zakotvila se Viktorie na svahu „Třesoucí se hory;“<a class="pcalibre pcalibre1" href="../Text/pet_nedel_v_balone_split_047.html#_ftn40" id="_ftnref40" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[40]</span></a> pochutnali si na řádné večeři a usnuli všichni jeden po druhém pod vzájemnou ochranou.</p>

    <p class="e-bookprozatext">Když nazejtří procitli, vrátily se jim jasnější myšlenky; byla pěkná pohoda, a vítr vál příznivým směrem; snídaní valně obveselené Joem uvedlo pak jich mysli zúplna v dobrou míru.</p>

    <p class="e-bookprozatext">Kraj, jejž byli dotud proletěli, je nesmírný; hraničí s Měsíčnými horami a s horstvem darfúským; cosi téměř zvící Evropy.</p>

    <p class="e-bookprozatext">„Bereme se mimo pochybu zemí, která se pokládá za království Usogu,“ pravil doktor. „Zeměpiscové domnívali se, že ve středu Afriky jest širá zakleslina, ohromné ústřední jezero. Uvidíme, podobají-li se tyto odhady poněkud pravdě.“</p>

    <p class="e-bookprozatext">„Ale kterak dospěli k tomuto domyslu?“ otázal se Kennedy.</p>

    <p class="e-bookprozatext">„Z vyprávek Arabů. Ti lidé jsou velice povídaví, až příliš povídaví. Někteří cestovatelé, jimž se podařilo doraziti do Kaze nebo k velkým jezerům, viděli otroky přišlé z vnitrozemských končin; vyptávali se jich na jejich domoviny, rozličné zprávy pak sloučili v celek a vyvodili z něho úsudky. Ve všem tom změtu bývá vždycky něco pravdy, a co se týče vzniku Nilu, vidíš, že se nemýlili.“</p>

    <p class="e-bookprozatext">„Tak tomu skutečně jest,“ přisvědčil Kennedy.</p>

    <p class="e-bookprozatext">„Vzhledem k těmto zprávám učiněny pokusy o náčrtky map. Podle jednoho z nich pak zařídím naši další cestu a opravím jej, bude-li potřebí.“</p>

    <p class="e-bookprozatext">„Je-li pak všechen tento kraj obydlen?“ optal se Joe.</p>

    <p class="e-bookprozatext">„Zajisté, a to nebezpečným lidem.“</p>

    <p class="e-bookprozatext">„To jsem si myslil.“</p>

    <p class="e-bookprozatext">„Zdejší roztroušené kmeny jsou zahrnuty pod povšechným názvem Ňamňamův, a toto jméno není ničím jiným nežli napodobou zvuku; vyjadřuje mlaskání.“</p>

    <p class="e-bookprozatext">„Výborně,“ odvětil Joe; „ňam! ňam!“</p>

    <p class="e-bookprozatext">„Milý Joe; kdybys byl přímou příčinou této podobnosti zvuku, nesoudil bys, že je to výborné.“</p>

    <p class="e-bookprozatext">„Co tím míníte?“</p>

    <p class="e-bookprozatext">„Že jsou tito národové považováni za lidojedy.“</p>

    <p class="e-bookprozatext">„Je-li to jistá věc?“</p>

    <p class="e-bookprozatext">„Zcela jistá; tvrdilo se také, že tito domorodci mají ocasy jako pouzí čtvernožci; ale poznáno brzy, že tyto přívěsky náležejí ke zvířecím kožím, jimiž se odívají.“</p>

    <p class="e-bookprozatext">„Tím hůře; jeť ocas velmi užitečnou oháňkou na moskyty.“</p>

    <p class="e-bookprozatext">„Dost možná, Joe; ale dlužno jej odkázati do říše báchorek rovněž jako psí hlavy, které cestovatel Brun-Rollet připisoval některým kmenům.“</p>

    <p class="e-bookprozatext">„Psí hlavy? Dobrá věc na štěkání, ba i na lidožroutství!“</p>

    <p class="e-bookprozatext">„Na neštěstí jest nade vší pochybu vyvýšeno, že tito národové jsou velmi divocí a dychtiví lidského masa, po němž se pídí náruživě.“</p>

    <p class="e-bookprozatext">„Přeju si,“ pravil Joe, „aby neosvědčili přílišné náruživosti pro mou maličkost.“</p>

    <p class="e-bookprozatext">„Vida, vida!“ usmál se lovec.</p>

    <p class="e-bookprozatext">„To je tak, pane Dicku. Kdyby se někdy stalo, že bych musil být v&nbsp;okamžité nouzi sněden, chci, abych byl sněden ve prospěch váš a&nbsp;svého pána! Abych však nasytil tyhle mouřeníny, fuj! umřel bych hanbou!“</p>

    <p class="e-bookprozatext">„Nuže, platí, statečný Joe,“ pravil Kennedy. „Spoléháme na tebe, až se nahodí příležitost.“</p>

    <p class="e-bookprozatext">„K službám, pánové.“</p>

    <p class="e-bookprozatext">„Joe mluví tak proto,“ ozval se doktor, „abychom si ho hleděli a&nbsp;dobře jej vykrmili.“</p>

    <p class="e-bookprozatext">„Možná!“ odpověděl Joe; „vždyť je člověk tvor tak sobecký!“ Odpoledne zachmuřilo se nebe horkou mlhou, která se vypařovala z&nbsp;půdy; nastalo takové šero, že bylo stěží rozeznati předměty na zemi; pročež dal doktor okolo pěti hodin znamení k zastávce obávaje se, aby nenarazil na nějaké nenadálé témě horské.</p>

    <p class="e-bookprozatext">Noc minula beze vší příhody, jakkoli bylo třeba pro čirou tmu bdíti se zdvojenou ostražitostí.</p>

    <p class="e-bookprozatext">Nazejtří ráno vál passátní vítr nadmíru prudce, zaléhaje do spodních dutin balonu; zmítal silně závěsem, jímžto šly výhřevné roury; bylo potřebí upevniti je provazy, kteroužto práci vykonal Joe velmi obratně.</p>

    <p class="e-bookprozatext">Přesvědčil se zároveň, že ústí balonu je posud neprodyšně uzavřeno.</p>

    <p class="e-bookprozatext">„To má pro nás dvojí důležitost,“ vysvětloval Fergusson; „nejprve vyvarujeme se úbytku drahocenného plynu a mimo to nezanecháme kolem sebe zápalný pruh, jejž bychom na konec zažehli“</p>

    <p class="e-bookprozatext">„To by byla mrzutá cestovní příhoda“ podotkl Joe.</p>

    <p class="e-bookprozatext">„Což bychom byli smeteni na zemi?“ otázal se Dick.</p>

    <p class="e-bookprozatext">„Nebyli! Plyn shořel by pokojně, a my bychom se pomalu snesli. Podobná nehoda potkala francouzskou větroplavkyni, paní Blanchardovou; zapálila si balon vypouštějíc ohňostroj, ale nespadla a nebyla by se bezpochyby zabila, kdyby její loďka nebyla vrazila do komínu, odkud byla svržena na zemi.“</p>

    <p class="e-bookprozatext">„Doufejme, že se nám nepřihodí nic takového“ pravil lovec; „až dosud nezdála se mi plavba nebezpečnou, i nevidím, co by nám zabránilo dospěti svého cíle“</p>

    <p class="e-bookprozatext">„Já rovněž nevidím ničeho, milý Dicku; ostatně byly nehody vždy zaviněny neopatrností vzduchoplavců nebo špatným složením jich přístrojův. Nicméně připadá na několik tisíc vzduchoplaveckých výletů nanejvýše dvacet nehod, které přivodily smrt. Namnoze nejnebezpečnější jsou odjezdy a přistání. V&nbsp;podobném případě nesmíme tudíž opominouti nižádného opatření bezpečnosti.“</p>

    <p class="e-bookprozatext">„Je čas k snídani,“ připomněl Joe; „spokojíme se s&nbsp;konservovaným masem a kávou, až se naskytne panu Kennedyovi příležitost, aby nás vyčastoval řádným kusem zvěřiny.“</p>
  </div>
</body>
</html>
