<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_49"><a class="calibre1" id="_Toc366745694">XLIV.</a></p>

    <p class="e-bookdejapoznamky">Závěrek.&nbsp;–&nbsp;Protokol.&nbsp;–&nbsp;Francouzské usedlosti.&nbsp;–&nbsp;Stanice Medinská.&nbsp;–&nbsp;Bazilišek.&nbsp;–&nbsp;Saint-Louis.&nbsp;–&nbsp;Anglická fregatta.&nbsp;–&nbsp;Návrat do Londýna.</p>

    <p class="e-bookprozatext">Výprava, meškající na břehu řeky, byla odeslána senegalským guvernerem; sestávala z dvou důstojníků, pánů Dufraissea, poručíka námořní pěchoty, a Rodamela, lodního praporečníka, pak ze šikovatele a sedmi vojínů. Po dva dni již byli zaměstnáni tím, že hledali nejvhodnější místo k založení stanice u Guiny, když se tu stali svědky příjezdu doktora Fergussona.</p>

    <p class="e-bookprozatext">Lze si snadno pomysliti, jakým blahopřáním a objímáním byli tři cestovatelé zahrnuti. Francouzové, uviděvše vlastníma očima dovršení odvážného záměru, byli samoděčnými svědky Samuela Fergussona. A proto požádal je doktor předkem, aby zjistili úředně jeho příjezd k vodopádům Guinským.</p>

    <p class="e-bookprozatext">„Neodepřete-li podepsati protokol?“ tázal se poručíka Dufraissea.</p>

    <p class="e-bookprozatext">„Jsem vám k službám,“ odvětil Francouz.</p>

    <p class="e-bookodsazeniodstavceza">Angličané dovedeni do zatímní stanice, zřízené na březích řeky; tam dostalo se jim péče co nejpozornější a hojných zásob. A tu byl sepsán protokol v tato slova, jenž je dnes uložen v archivu zeměpisné společnosti londýnské:</p>

    <p class="e-bookdopis">„My nížepsaní dosvědčujeme, že dne dole vytčeného viděli jsme, jak doktor Fergusson a jeho soudruzi, Richard Kennedy a Josef Wilson<a class="pcalibre pcalibre1" href="../Text/pet_nedel_v_balone_split_047.html#_ftn57" id="_ftnref57" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[57]</span></a>, přiletěli v baloně, visíce v jeho síti; kterýžto balon spadl do řečiště, a byv uchvácen proudem, sřítil se do vodopádů Guinských. Na důkaz pravdy podepsali jsme tento protokol spolu se svrchu jmenovanými.&nbsp;–&nbsp;Dáno u vodopádů Guinských, dne 24. května 1862.</p>

    <p class="ebookpodpis">„Samuel Fergusson, Richard Kennedy,<br class="calibre40" />
    Josef Wilson; Dufraisse, poručík námořní pěchoty;<br class="calibre40" />
    Rodamel, lodní praporečník; Dufays, šikovatel;<br class="calibre40" />
    Flippeau, Mayor, Pélissier, Lorois,<br class="calibre40" />
    Rascagnet, Guillon, Lebel, pěšáci.“</p>

    <p class="e-bookprozatext">Tu skončila podivuhodná cesta doktora Fergussona a jeho statečných společníkův, ověřená nezávadným svědectvím;&nbsp;–&nbsp;byli u&nbsp;přátel mezi pohostinnějšími kmeny, které se často stýkají s&nbsp;francouzskými usedlostmi.</p>

    <p class="e-bookprozatext">Přibyli na Senegal v sobotu, dne 24. května, a dne 27. téhož měsíce dorazili na stanici Medinu, ležící severněji nad řekou.</p>

    <p class="e-bookprozatext">Tam uvítali je francouzští důstojníci s otevřenou náručí,&nbsp;–&nbsp;osvědčujíce jim pohostinství, s jaké jen byli; doktor a jeho soudruzi mohli vstoupiti téměř ihned na malý parník Bazilišek, jenž doplul po Senegalu až do jeho ústí.</p>

    <p class="e-bookprozatext">Za čtrnácte dní po té, dne 10. června, dorazili do Saint-Louisa, kde jim guvernér uchystal velkolepou přivítanou; zotavili se úplně z&nbsp;přestálých dojmů a svízelů. Ostatně říkal Joe každému, komu se chtělo poslouchati:</p>

    <p class="e-bookprozatext">„Taková cesta, jako byla naše, nestojí celkem za nic, a kdo dychtí po rozčilení, tomu radím, aby jí nepodnikal; člověku se na konec znechutí, a kdyby nebylo příhod na jezeře Čadském a na Senegale, myslím opravdu, že bychom byli umřeli dlouhou chvílí!“</p>

    <p class="e-bookprozatext">Anglická fregata byla na odjezdě; tři cestovatelé přeplavili se na ni; dne 25. června dojeli do Portsmoutha a druhého dne octli se v&nbsp;Londýně.</p>

    <p class="e-bookprozatext">Nebudeme líčiti, jakého přijetí dostalo se jim v královské zeměpisné společnosti, ani jakou horlivou účastí byli zahrnuti. Kennedy odjel hned do Edinburku se svou slavnou karabinou; spěchal uspokojit svoji starou hospodyni.</p>

    <p class="e-bookprozatext">Doktor Fergusson a jeho věrný Joe zůstali týmiž lidmi, jakými jsme je poznali.&nbsp;–&nbsp;Ale udála se s nimi přece nevědomky změna. Staliť se přáteli.</p>

    <p class="e-bookprozatext">Časopisy celé Evropy oplývaly chvalořečmi o odvážných badatelích, a Daily Telegraph vyšel v devíti stech sedmdesátisedmi tisících výtisků v den, kdy uveřejnil stručný výpis jich výzkumné cesty.</p>

    <p class="e-bookprozatext">Doktor Fergusson přednášel na veřejné schůzi v královské zeměpisné společnosti o své vzduchoplavecké výpravě, i dostalo se mu spolu s jeho dvěma soudruhy zlaté medaille, určené odměnou za nejpamátnější výzkum roku 1862.</p>

    <p class="e-bookodsazeniodstavcepred">Cestou doktora Fergussona zjištěny předkem a vyvýšeny nade vši pochybnost zeměpisné skutky a zprávy, podané pány Barthem, Burtonem, Spekem a jinými. Vzhledem k nynějším výpravám pánů Spekea a Granta, Heuglina a Munzingera, bude nám co nevidět možno přesvědčiti se o pravdivosti vlastních objevů doktora Fergussona v těch nesmírných končinách, které se vztahují mezi čtrnáctým a třicátýmtřetím stupněm délky.</p>

    <p class="e-bookodsazeniodstavcepred">&nbsp;</p>
  </div>
</body>
</html>
