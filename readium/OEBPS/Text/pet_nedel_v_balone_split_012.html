<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_15"><a class="calibre1" id="_Toc366745660">X.</a></p>

    <p class="e-bookdejapoznamky">Dřívější pokusy.&nbsp;–&nbsp;Patero schránek doktorových.&nbsp;–&nbsp;Plynová dmuchavka.&nbsp;–&nbsp;Záhřevník.&nbsp;–&nbsp;Způsob řízení.&nbsp;–&nbsp;Jistý úspěch.</p>

    <p class="e-bookprozatext">„Často konány pokusy, pánové, vystoupit nebo sestoupit po libosti beze ztráty balonového plynu nebo přítěže. Francouzský větroplavec, pan Meunier, chtěl dojíti tohoto účelu tím, že zhustil vzduch ve vniterním prostoru. Belgičan, pan doktor van Hecke, vyvinoval křídly a lopatami kolmou sílu, která by byla namnoze nedostačila. Praktické výsledky, jichž se dospělo těmito různými prostředky, byly nepatrny.</p>

    <p class="e-bookprozatext">Pročež ustanovil jsem se na tom, že se chopím věci s jiné stránky. A předkem zavrhují zúplna přítěž, leč pro potřebu větší síly vzestupné, která by nastala, kdyby se pokazil můj přístroj, nebo kdybych byl nucen rázem vystoupiti, abych se vyhnul nenadálé překážce.</p>

    <p class="e-bookprozatext">Moje prostředky vzestupné a sestupné záležejí jedině v tom, že roztahují nebo stahují rozličnou teplotou vzduch uzavřený v baloně. A tohoto výsledku docházím takto:</p>

    <p class="e-bookprozatext">Viděli jste, že jsem dal s loďkou naložiti také několik schránek, o&nbsp;nichž nevíte, nač jsou. Těchto schránek je počtem pět.</p>

    <p class="e-bookprozatext">První jest asi na dvacetpět gallonů vody, do níž přidám několik kapek kyseliny sírové, abych rozmnožil její voditelnost, a rozložím ji silným sloupem Bunsenovým. Voda se skládá, jak víte, ze dvou částí vodíku a z jedné kyslíku.</p>

    <p class="e-bookprozatext">Účinkem sloupu vyjde kyslík jeho kladným pólem do druhé schránky. Třetí schránka, umístěná nad druhou a dvojnásobného obsahu, pojme vodík přicházející pólem záporným.</p>

    <p class="e-bookprozatext">Kohoutky, z nichž jeden má otvor ještě jednou tak velký jako druhý, jsou tyto dvě schránky ve spojení se čtvrtou, která se zove schránkou směsi. Tam se vskutku směšují tyto dva plyny, vznikající rozkladem vody. Obsah této schránky směsi jest asi čtyřicet a jedna krychlová stopa.</p>

    <p class="e-bookprozatext">Na svršku této schránky jest platinová roura, opatřená kohoutkem.</p>

    <p class="e-bookprozatext">Pochopili jste již, pánové: přístroj, jejž vám popisuji, je prostě kyslíková a vodíková dmuchavka, jejížto žár převyšuje žár výhně. To vyloživ, přistoupím k druhé části přístroje.</p>

    <p class="e-bookprozatext">Z vnitřku mého balonu, který jest neprodyšný, vycházejí dvě roury, oddělené od sebe malou mezerou. Jedna začíná ve vrchních vrstvách vodíkových, druhá ve spodních.</p>

    <p class="e-bookprozatext">Tyto dvě roury jsou opatřeny v jistých vzdálenostech od sebe silnými kaučukovými články, pročež mohou se poddávati kolísání balonu.</p>

    <p class="e-bookprozatext">Jdou obě dolů až do loďky a vedou do schránky válcovitého tvaru, která slove žárovkou. Jest na obou koncích uzavřena dvěma silnými deskami z téhož kovu.</p>

    <p class="e-bookprozatext">Roura, vyšlá ze spodku balonu, vede do této válcovité skříně spodní deskou; vniká tam dál a bere pak na sebe podobu šroubovité hadice, jejíž závitky na sobě složené zaujímají skoro výšku schránky. Nežli z ní vyjde, zabíhá hadice do malého kužele, jehož vydutý spodek v podobě kulaté čepičky směřuje dolů.</p>

    <p class="e-bookprozatext">Vrcholem tohoto kužele vychází druhá roura vedouc, jak jsem vám řekl, do vrchních vrstev balonu.</p>

    <p class="e-bookprozatext">Kulatá čepička malého kužele jest platinová, aby se neroztavila účinkem dmuchavky. Neboť tato nalézá se na dně železné schránky v šroubovité hadici a konec jejího plamene bude zlehka zasahovati tuto čepičku.</p>

    <p class="e-bookprozatext">Víte, pánové, co jest záhřevník, určený k vytápění pokojů. Víte, jak pracuje. Vzduch v pokoji nucen jen procházeti rourami a vrací se s vyšší teplotou. To pak, ať pravdu dím, co jsem vám právě tuto popsal, není nic jiného nežli záhřevník.</p>

    <p class="e-bookprozatext">Co se bude skutečně díti? Jakmile bude dmuchavka rozžehnuta, zahřeje se vodík v hadici a ve vydutém kuželi a bude rychle stoupati rourou, která jej povede do vrchních končin balonu. Prázdnota dole vzniklá přitahuje vodík ze spodních končin, jenž se rovněž zahřeje a&nbsp;neustále se nahrazuje; takto povstane v rourách a hadici plynový proud nadmíru rychlý, vycházející z balonu, tam se vracející a bez přítrže se přehřívající.</p>

    <p class="e-bookprozatext">Plyny pak roztahují se o <sup class="calibre13">1</sup>/<sub class="calibre20">480</sub> svého objemu jedním stupněm tepla. Zvýším-li tudíž teplotu na osmnáct stupňů<a class="pcalibre pcalibre1" href="../Text/pet_nedel_v_balone_split_047.html#_ftn26" id="_ftnref26" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[26]</span></a>, roztáhne se vodík v balloně o <sup class="calibre13">18</sup>/<sub class="calibre20">480</sub> neboli o šestnácte set čtrnáct krychlových stop, a proto vytlačí o šestnácte set sedmdesátčtyři krychlové stopy vzduchu více, což rozmnoží jeho vzestupnou sílu o sto šedesát liber. To je tolik, jako by se vyhodila táž váha přítěže. Zvýším-li teplotu na sto osmdesát stupňů, roztáhne se vodík o <sup class="calibre13">180</sup>/<sub class="calibre20">480</sub> vytlačí o šestnáct tisíc sedm set čtyřicet krychlových stop více, a jeho vzestupná síla vzroste o šestnácte set liber.</p>

    <p class="e-bookprozatext">Jak vidíte, pánové, mohu snadno dosíci značných rozchylů v&nbsp;rovnováze. Obsah balonu byl vypočten v ten způsob, že polonadmut vytlačuje váhu vzduchu navlas rovnou váze obalu vodíku a loďky obtěžkané cestujícími a vším jejím příslušenstvím, jsa nadmut touto měrou, jest v úplné rovnováze se vzduchem: nestoupá ani neklesá.</p>

    <p class="e-bookprozatext">Abych způsobil vzestup, zahřeji dmuchavkou plyn do teploty vyšší nad okolní teplotu; tímto nadbytkem tepla nabude silnějšího napětí a nadme více balon, jenž stoupá tím výše, čím mocněji roztahuji vodík.</p>

    <p class="e-bookprozatext">Sestup přivodí se přirozenou měrou tím, že zmírním žár dmuchavky, nechaje teplotu se ochladiti. Pročež bude vzestup obyčejně mnohem rychlejší nežli sestup. To však jest okolnost příznivá; nesejde mi nikdy na tom, abych rychle sestoupil, kdežto naopak hbitým pochodem vzestupným vyhnu se překážkám. Nebezpečenstva jsou dole, nikoli nahoře.</p>

    <p class="e-bookprozatext">Mimo to, jak jsem vám řekl, mám jistou váhu přítěže, která mi umožní povznésti se ještě rychleji, vzejde-li toho potřeba. Moje záklopka, přidělaná na vrchním polu ballonu, není ničím jiným, nežli záklopkou bezpečnostní. Obsah vodíku v baloně setrvá stále ve své míře; jediná různá teplota, kterou vyvodím v tomto plynu neprodyšně uzavřeném, bude míti vliv na všecky jeho pohyby vzestupné i sestupné.</p>

    <p class="e-bookprozatext">A nyní, pánové, doložím ještě jako praktickou okolnost toto:</p>

    <p class="e-bookprozatext">Spalování vodíku a kyslíku na konci dmuchavky působí toliko vodní páru. Pročež opatřil jsem vnitřek valcovité železné schránky výpustnou rourou se záklopkou pracující nejméně s dvěma atmosférami tlaku; jakmile tudíž nastane tento tlak, uniká pára sama sebou.</p>

    <p class="e-bookprozatext">Podám vám ještě číslice velice přesné.</p>

    <p class="e-bookprozatext">Dvacetpět gallonů vody na své podstatné prvky rozložené vydá dvě stě liber kyslíku a dvacetpět liber vodíku. To se rovná vzhledem k atmosférickému tlaku osmnácti stům devadesáti krychlovým stopám onoho a třem tisícům sedmi stům osmdesáti krychlovým stopám tohoto, úhrnem pěti tisícům šesti stům sedmdesáti krychlovým stopám smíšeniny.</p>

    <p class="e-bookprozatext">Kohoutek pak mé dmuchavky na celé kolo otevřený vydá za hodinu dvacet sedm krychlových stop při plameni aspoň šestkrát silnějším, nežli jest plamen velkých osvitných svítilen. Abych se tedy udržel ve výši nepříliš značné, spálím průměrně toliko devět krychlových stop za hodinu a proto mých dvacetpět gallonů vody zajišťuje mi šest set třicet hodin plavby čili něco přes dvacetšest dní.</p>

    <p class="e-bookprozatext">Ježto pak jsem s to, abych sestupoval po libosti a obnovoval cestou zásobu vody, může má plavba trvati do nekonečna.</p>

    <p class="e-bookprozatext">To jest mé tajemství, pánové; je prosté a jako všecky prosté věci nemůže se minouti se zdarem. V roztahování a stahování plynu balonového záleží můj prostředek, jenž nevyžaduje ani obtížných křídel, ani mechanického motoru. Záhřevník, abych mohl vyvozovati změny v teplotě, dmuchavka, abych jej vytápěl, nejsou ani nepohodlné, ani těžké. Mám tudíž za to, že jsem sloučil veškery opravdové podmínky úspěchu.“</p>

    <p class="e-bookprozatext">Doktor Fergusson dopověděl takto svůj výklad, za nějž dostalo se mu upřímné pochvaly. Nebylo lze ani s jednou výtkou proti němu se vytasiti; vše bylo předvídáno a uváženo.</p>

    <p class="e-bookprozatext">„Nicméně,“ podotkl velitel, „je to třebas nebezpečné.“</p>

    <p class="e-bookprozatext">„Co na tom?“ odpověděl prostě doktor, „jen když to lze provésti.“</p>
  </div>
</body>
</html>
