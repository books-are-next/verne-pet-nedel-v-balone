<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_35"><a class="calibre1" id="_Toc366745680">XXX.</a></p>

    <p class="e-bookdejapoznamky">Mosfeja.&nbsp;–&nbsp;Šejk.&nbsp;–&nbsp;Denham, Clapperton, Oudney.&nbsp;–&nbsp;Vogel.&nbsp;–&nbsp;Hlavní město loggumské.&nbsp;–&nbsp;Toole.&nbsp;–&nbsp;Tišeň nad Kernakem.&nbsp;–&nbsp;Vladař a jeho dvůr.&nbsp;–&nbsp;Útok.&nbsp;–&nbsp;Západní holubi.</p>

    <p class="e-bookprozatext">Nazejtří dne 11. května vydala se Viktorie na další dobrodružnou pouť; cestovatelé bezpečili se na ni jako plavec na svou loď.</p>

    <p class="e-bookprozatext">Z hrozných vichrů, z tropických veder, z nebezpečných odjezdův a z nebezpečnějších ještě sestupů&nbsp;–&nbsp;vždy a všude šťastně vyvázla. Bylo lze říci, že ji Fergusson řídí posunkem; doktor pak, ač nevěděl, kam dospěje, neměl již nijakých obav o výsledek cesty. Jediné k&nbsp;tomu nutila ho opatrnost v této zemi barbarův a fanatikův, aby šetřil bedlivěji bezpečnostních opatření; vložil tudíž svým soudruhům na srdce, by všude a v každou dobu dávali pilný pozor.</p>

    <p class="e-bookprozatext">Vítr unášel je poněkud severněji, a okolo devíti hodin spatřili velké město Mosfeju, vystavěné na návrší, sevřeném mezi dvěma vysokými horami; mělo polohu nedobytnou; jediným přístupem k&nbsp;němu byla úzká cesta mezi močálem a lesem.</p>

    <p class="e-bookprozatext">V tu chvíli vjížděl do města šejk, provázený družinou na koni a&nbsp;oděný šatem křiklavých barev, maje před sebou trubače a&nbsp;běhouny, kteří mu uvolňovali cestu, odehýbajíce větve.</p>

    <p class="e-bookprozatext">Doktor sestoupil, aby si tyto domorodce prohlédl z blízka; než čím více se balon jich očím zvětšoval, tím patrněji jevily se známky hrůzy; netrvalo dlouho a kdekdo dal se na útěk, co mu stačily nohy nebo nohy jeho koně.</p>

    <p class="e-bookprozatext">Jediný šejk se nehýbal; vzal dlouhou pušku, natáhl kohoutek a&nbsp;čekal hrdě. Doktor přiblížil se sotva na sto padesát stop a&nbsp;pozdravil jej po arabsku hlasem co nejvlídnějším.</p>

    <p class="e-bookprozatext">„Není možná,“ pravil, „aby nás oni lidé nepovažovali za nadpřirozené bytosti, poněvadž soudili, když mezi ně přišli první Evropané, že jsou nadlidským plemenem. A až bude šejk vyprávěti o této setkané, neopomene vyšperkovati ji nadsázkami arabské obrazotvornosti. Pomyslete si, co z nás učiní někdy pověsti.“</p>

    <p class="e-bookprozatext">„To bude, tuším, nemilá věc,“ odpověděl lovec; „se stanoviska civilisace bylo by zajisté lépe, kdybychom byli pokládáni za pouhé lidi; tím dostalo by se těmto černochům prajiného pojmu o evropské moci.“</p>

    <p class="e-bookprozatext">„Ovšem, milý Dicku; ale co tu pořídíme? Dlouho bys vykládal zdejším učencům mechanismus vzducholodi, nežli by tě pochopili, a&nbsp;přece by ještě připouštěli v tom nadpřirozenou moc.“</p>

    <p class="e-bookprozatext">„Pane,“ zeptal se Joe, „zmínil jste se o prvních Evropanech, kteří prozkoumali tuto zemi; kteří to byli, prosím?“</p>

    <p class="e-bookprozatext">„Milý hochu, jsme právě na cestě majora Denhama; ba v Mosfei byl přijat králem mandarským; odešed z Bornu provázel šejka na výpravě proti Fulbům; byl při útoku na město, které chrabře odolalo šípy kulím arabským a obrátilo na útěk vojsko šejkovo; to vše bylo pouhou záminkou ku vraždění, plenění, jímání otroků; major byl úplně oloupen a svlečen do naha, a kdyby se nebyl skryl pod břicho koni, jenž ujel vítězům zběsilým tryskem, nebyl by se nikdy vrátil do Kuky, hlavního města bornuského.“</p>

    <p class="e-bookprozatext">„Ale kdo byl ten major Denham?“</p>

    <p class="e-bookprozatext">„Neohrožený Angličan, který od roku 1822 do 1824 velel výpravě do Bornu ve společnosti setníka Clappertona a doktora Oudneye. Vytrhli z Tripolisa v měsíci březnu, dorazili do Murzuka, hlavního města fezzanského, a berouce se cestou, jíž se později pustil doktor Barth vraceje se do Evropy, stihli dne 16. února 1823 do Kuky nedaleko jezera Čadského. Denham podnikl různé výzkumné cesty v Bornu, Mandaře a na východních březích jezera; zatím vydali se dne 15. prosince 1823 setník Clapperton a doktor Oudney do Sudana a pronikli až do Sokota, kdež Oudney zemřel únavou a&nbsp;výsilou v městě Myrmyru.“</p>

    <p class="e-bookprozatext">„Tato část Afriky,“ ozval se Kennedy, „vyžádala si tedy hojně obětí poplatkem vědě?“</p>

    <p class="e-bookprozatext">„Ano, tento kraj jest osudný! Ubíráme se přímo do království Bagirmi, které prošel Vogel roku 1856 míře do Vadaje, kde zmizel. Tento třiadvacetiletý mladík byl vyslán súčastnit se prací doktora Bartha; sešli se spolu dne 1. prosince 1854; po té jal se Vogel zkoumati zemi; v posledních listech z roku 1856 projevil úmysl, že probádá království vadajské, kam dosud nebyl vkročil žádný Evropan; podobá se, že dospěl až do hlavního města Vary, kde byl jat, jak tvrdí jedni, neb usmrcen, jak říkají druzí, proto, že se pokusil v okolí vystoupiti na posvátnou horu; leč jde-li o smrt cestovatele, nesluší se dávati jí velkou víru; tak byl doktor Barth několikrát úředně prohlášen za mrtvého, což ho často právem popudilo. Je tudíž dosti pravděpodobno, že je Vogel vězněn sultánem vadajským, jenž doufá, že zaň dostane výkupné. Baron z Neimansů vydal se na cestu do Vadaje, ale zemřel v Kahýře roku 1855. Víme nyní, že pan z Heuglinů s výpravou z Lipska vyslanou pustil se po stopě Vogelově. Pročež nebudeme zajisté co nevidět jistoty o osudu tohoto mladého a zajímavého cestovatele<a class="pcalibre pcalibre1" href="../Text/pet_nedel_v_balone_split_047.html#_ftn51" id="_ftnref51" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[51]</span></a>.“</p>

    <p class="e-bookprozatext">Mosfeja byla již dávno zmizela na obzoru. Mandara rozvíjela pod zraky cestovatelů svou obdivuhodnou úrodnost s lesy trnovníkovými a lokustovými s červenými květy a s poli bavlníkovými a indigovými; Šari, která o sto dvacet kilometrů dále padá do jezera Čadského, valila se prudkým tokem.</p>

    <p class="e-bookprozatext">Doktor ukazoval jej na mapě svým druhům.</p>

    <p class="e-bookprozatext">„Jak vidíte,“ pravil, „jsou výzkumné práce tohoto učence nadmíru přesné; tíhneme přímo do okresu loggumského a snad i do Kernaka, jeho hlavního města. Tam umřel ubohý Toole, maje sotva dvacet dvě léta věku. Byl to mladý Angličan, praporečník u 80. pluku, jenž byl se před několika nedělmi přidružil k majoru Denhamovi v Africe, kde jej též za nedlouho zachvátila smrt. Ach! případně bylo by lze tento nesmírný kraj nazvati hřbitovem Evropanů!“</p>

    <p class="e-bookprozatext">Několik loděk zdélí patnácti stop plulo po proudě Šarie; Viktorie, vznášejíc se na 1000 stop nad zemí, obracela k sobě nevalně zřetel tuzemcův; avšak vítr, jenž byl až dosud vál dosti silně, jevil ochabnutí.</p>

    <p class="e-bookprozatext">„Což nás stihne zas úplná tišeň?“ vece doktor.</p>

    <p class="e-bookprozatext">„Aj, pane! nebylo by se nám aspoň obávat ani nouze o vodu ani pouště.“</p>

    <p class="e-bookprozatext">„Né, avšak obyvatelstva ještě hroznějšího.“</p>

    <p class="e-bookprozatext">„Hle!“ zvolal Joe, „něco, co se podobá městu.“</p>

    <p class="e-bookprozatext">„To je Kernak. Poslední závany větru donesou nás tam, a zachce-li se nám, budeme si moci nakreslit zevrubný jeho půdorys.“</p>

    <p class="e-bookprozatext">„Což se nepřiblížíme?“ otázal se Kennedy.</p>

    <p class="e-bookprozatext">„Nic není snazšího, Dicku; jsme přímo nad městem; dovol, ať pootočím kohoutek dmuchavky, i sestoupíme za chvilku.“</p>

    <p class="e-bookprozatext">Za půl hodiny stanula Viktorie nepohnutě na dvě stě stop od země.</p>

    <p class="e-bookprozatext">„Jsme teď blíž u Kernaka,“ pravil doktor, „než by byl u Londýna člověk sedící v báni na kostele sv. Pavla. Můžeme se tedy pohodlně dívati.“</p>

    <p class="e-bookprozatext">„Co znamená to tlučení, které je zevšad slyšeti?“</p>

    <p class="e-bookprozatext">Joe podíval se pozorně a viděl, že hluk ten působí četní tkalci, kteří klepali pod širým nebem plátno, napiaté na velkých stromových kmenech.</p>

    <p class="e-bookprozatext">Hlavní město loggumské bylo lze pak přehlédnouti v celku jako na rozloženém plánu; bylo to opravdové město s domy v řadách stojícími a ulicemi dosti širokými; prostřed prostranného náměstí konal se trh na otroky; kupců bylo hojně, neboť Mandařanky, vynikající nohama a rukama nadmíru malýma, jsou velmi hledány a&nbsp;jdou dobře na odbyt.</p>

    <p class="e-bookprozatext">Když zočili Viktorii, opakoval se dojem tolikrát již způsobený: nejprve křik, potom náramný údiv; zanecháno obchodů, práce zastavena; hluk se utišil. Cestovatelé trvali v úplné nehybnosti a&nbsp;prohlíželi si dopodrobna toto lidnaté město; ba sestoupili až na šedesát stop od země.</p>

    <p class="e-bookprozatext">Tu vyšel vladař loggumský ze svého příbytku s rozvinutou zelenou korouhví, jsa provázen hudebníky, kteří foukali do hrubých rohů buvolích, div vše nepopraskalo mimo jich plíce. Dav shlukl se kolem něho. Doktor Fergusson chtěl promluviti; ale nepodařilo se mu.</p>

    <p class="e-bookprozatext">Tento lid vysokého čela, kadeřavých vlasův a nosu téměř orličího, zdál se býti hrdý a rozumný; leč přítomnost Viktorie ku podivu jej rozčilovala; bylo viděti jezdce, ani ujíždějí všemi směry; v&nbsp;brzku bylo zřejmo, že se schází vojsko vladařovo, aby podstoupilo boj s nepřítelem tak neobyčejným. Joe marně rozvinoval kapesníky všech barev, nedomával se úspěchu.</p>

    <p class="e-bookprozatext">Zatím šejk, obklopený svým dvorem, poručil ticho a proslovil řeč, z níž doktor neporozuměl ničemu; byla to arabština smíšená s&nbsp;bagirmštinou; jediné to pochopil ze všeobecné mluvy posunkové, že ho šejk důtklivě vyzývá, aby šel svou cestou; nebyl by se přál nic lepšího; ale nemohl nikterak, poněvadž nebylo větru. Nehybnost vzducholodi bouřila vladařův hněv, a jeho dvořané jali se hulákati, aby přiměli nestvůru k odchodu.</p>

    <p class="e-bookprozatext">Tito dvořané byli zvláštními zjevy, majíce na sobě pět anebo šest pestrých košil; měli ohromná břicha, z nichž některá zdála se býti vycpána. Společníci doktorovi divili se, když jim řekl, že se tímto způsobem dvoří sultánovi. Otylý život svědčil o ctižádosti lidí.&nbsp;–&nbsp;Tito tlustí mužové posunkovali a křičeli, obzvláště jeden z nich, jenž byl asi prvním ministrem, ač došel-li jeho objem vezdejší odměny. Dav černochů přizvukoval ryčně křiku dvora, napodobuje jeho posunky jak opice, což působilo stejnoměrný pohyb desíti tisíc paží.</p>

    <p class="e-bookprozatext">K těmto postrašným prostředkům, které uznány nedostatečnými, přidružily se jiné, hroznější. Vojáci, ozbrojení luky a šípy, seřadili se v bitevní šik; ale Viktorie nadýmala se již a vznesla se pokojně mimo jich dostřel. Tu chopil se vladař pušky a namířil na balon. Než Kennedy nespustil ho s očí a kulí z karabiny roztříštil zbraň šejkovi v rukou.</p>

    <p class="e-bookprozatext">Po tomto nenadálém výstřelu nastal všeobecný útěk; kde kdo prchl co nejrychleji do svého domu, a po celý ostatní den bylo město jako po vymření.</p>

    <p class="e-bookprozatext">Nadešla noc. Vítr nevanul. Nezbývalo, než setrvati nepohnutě tři sta stop nad zemí. Temnotou neproblesklo ani ohníčka; ticho panovalo hrobové. Doktor bděl se zdvojenou ostražitostí; za tím klidem mohla se skrývati léčka.</p>

    <p class="e-bookprozatext">A Fergusson učinil dobře, že se měl na pozoru. Okolo půlnoci zdálo se, že celé město hoří; na sta ohnivých paprsků křižovalo se jako rakety, tvoříce spleť plamenných čar.</p>

    <p class="e-bookprozatext">„Zvláštní věc!“ pravil doktor.</p>

    <p class="e-bookprozatext">„Pane na nebesích!“ odpověděl Kennedy, „zdá se, jako by požár stoupal a blížil se k nám.“</p>

    <p class="e-bookprozatext">Za strašlivého křiku a palby z pušek vznášela se vskutku ohnivá ta spousta k Viktorii. Joe byl hotov vyhoditi přítěž, Fergusson poznal v brzku, co znamená ten úkaz.</p>

    <p class="e-bookprozatext">Na tisíce holubů, jimž přivázány k ocasům hořlaviny, vypuštěno proti Viktorii; vzlétali zděšeně, opisujíce vzduchem ohnivé křivky. Kennedy jal se stříleti ze všech zbraní do tohoto hejna; leč co svedl proti nesčíslnému množství? Holubi kroužili již kolem loďky a&nbsp;balonu, jehož stěny odrážejíce toto světlo, zdály se býti opleteny ohnivou sítí.</p>

    <p class="e-bookprozatext">Doktor neváhaje svrhl kus křemene a vyšinul se z dosahu nebezpečných těch ptáků. Dvě hodiny ještě kmitali se tu a tam temnotou; po té menšil se ponenáhlu jich počet, až pohasli.</p>

    <p class="e-bookprozatext">„Nyní můžeme spáti pokojně,“ pravil doktor.</p>

    <p class="e-bookprozatext">„Nebyl to špatný výmysl od těch divochů!“ podotekl Joe.</p>

    <p class="e-bookprozatext">„Ano, používají dost obyčejně těchto holubů k založení požáru ve vesnických chatách; ale tentokráte vzlétla vesnice ještě výše než jich zápalní okřídlenci.“</p>

    <p class="e-bookprozatext">„Balon nemá se věru bát nepřítele,“ prohodil Kennedy.</p>

    <p class="e-bookprozatext">„A přece,“ namítl doktor.</p>

    <p class="e-bookprozatext">„Jakého?“</p>

    <p class="e-bookprozatext">„Neopatrnosti těch, které nese v loďce; pročež, přátelé, buďmež ostražití všude, buďmež ostražiti vždy.“</p>
  </div>
</body>
</html>
