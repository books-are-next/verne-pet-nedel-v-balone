<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_18"><a class="calibre1" id="_Toc366745663">XIII.</a></p>

    <p class="e-bookdejapoznamky">Změna povětrnosti.&nbsp;–&nbsp;Kennedyova zimnice.&nbsp;–&nbsp;Doktorův lék.&nbsp;–&nbsp;Cesta po zemi.&nbsp;–&nbsp;Kotlina imengejská.&nbsp;–&nbsp;Hora Rubeho.&nbsp;–&nbsp;Z výše šesti tisíc stop.&nbsp;–&nbsp;Denní zastávka.</p>

    <p class="e-bookprozatext">Noc byla klidna; leč Kennedy procitnuv v sobotu ráno stěžoval si do únavy a zimničního mrazení. Povětrnost se změnila; obloha mračny zatažená zdála se zásobovati na novou potopu. Smutná je to země Zungomero, kde prší neustále kromě snad asi patnácti dní v&nbsp;měsíci lednu.</p>

    <p class="e-bookprozatext">Silný déšť spustil se za nedlouho na cestovatele; pod nimi staly se cesty prostoupené „nullami“, jakýmisi chvilkovými bystřinami, neschůdnými, jsouce mimo to zataraseny trnitými křovinami, a&nbsp;obrovskými lianami. Bylo patrně cítiti sirovodíkové výpary, o&nbsp;nichž zmiňuje se setník Burton.</p>

    <p class="e-bookprozatext">„Má pravdu vypravuje, že za každým křoviskem leží mrtvola,“ pravil doktor.</p>

    <p class="e-bookprozatext">„Ošklivá země,“ odvětil Joe, „a zdá se mi, že panu Kennedyovi není příliš dobře, poněvadž tu strávil noc.“</p>

    <p class="e-bookprozatext">„Mám skutečně zimnici dosti silnou,“ přisvědčil lovec.</p>

    <p class="e-bookprozatext">„To není nic divného, milý Dicku; jsme v jedné z nejnezdravějších končin afrických; ale déle tu již nezůstaneme. Vzhůru na cestu!“</p>

    <p class="e-bookprozatext">Kotva vybavena obratnýma rukama Joovýma, jenž dostal se zase po řebříku do loďky. Doktor roztáhl rychle plyn, a Viktorie dala se opět do letu, jsouc puzena větrem dosti silným.</p>

    <p class="e-bookprozatext">V mlze nákazou prosycené ledva bylo rozeznati několik chatrčí. Kraj nabýval jiné tvářnosti. V Africe přihází se často, že krajina nezdravá a nevalně rozsáhlá hraničí s končinami zcela zdravými.</p>

    <p class="e-bookprozatext">Kennedy trpěl očitě, a jeho zdatná přirozenost podléhala zimnici.</p>

    <p class="e-bookprozatext">„To by mi nebylo hrubě vděk, abych se roznemohl,“ pravil zahaliv se do pokryvky a uléhaje pod stanem.</p>

    <p class="e-bookprozatext">„Strpení, milý Dicku,“ odpověděl doktor Fergusson, „budeš vyléčen co nevidět.“</p>

    <p class="e-bookprozatext">„Vyléčen! Na mou věru, Samuele, máš-li ve své cestovní lékárničce nějaký lék který mi pomůže na nohy, vlej ho do mne bez prodlení. Polknu jej se zamhouřenýma očima.“</p>

    <p class="e-bookprozatext">„Mám něco lepšího nad to, příteli Dicku, a vyženu z tebe zimnici lékem, jenž nestojí nic.“</p>

    <p class="e-bookprozatext">„A jak to dovedeš?“</p>

    <p class="e-bookprozatext">„Velmi jednoduše. Vystoupím pouze nad tyto mraky, které nás zaplavují, a vzdálím se z tohoto morového ovzduší. Popřej mi desíti minut, ať roztáhnu vodík.“</p>

    <p class="e-bookprozatext">Než minulo těch deset minut, octli se cestovatelé nad vlhkým pásmem.</p>

    <p class="e-bookprozatext">„Poshověj, Dicku: pocítíš ihned vliv čistého vzduchu a slunce.“</p>

    <p class="e-bookprozatext">„Takový lék se mi líbí!“ zvolal Joe. „Ale to je ku podivu!“</p>

    <p class="e-bookprozatext">„Nikoli, je to zcela přirozené.“</p>

    <p class="e-bookprozatext">„Oh, co se týče přirozenosti, nepochybuji.“</p>

    <p class="e-bookprozatext">„Posílám Dicka na zdravý vzduch, jak se děje v Evropě den jako den, a jak bych ho na Martinice poslal na Pitony,<a class="pcalibre pcalibre1" href="../Text/pet_nedel_v_balone_split_047.html#_ftn32" id="_ftnref32" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[32]</span></a> aby ušel žluté zimnici.“</p>

    <p class="e-bookprozatext">„A tak! Tento balon je hotovým rájem,“ pravil Kennedy, jemuž bylo již lépe.</p>

    <p class="e-bookprozatext">„Na všechen způsob vede do ráje,“ odpověděl vážně Joe.</p>

    <p class="e-bookprozatext">Byla zvláštní podívaná na spousty mračen sražené v tu chvíli pod loďkou; převalovaly se přes sebe a splývaly s nádherným leskem, odrážejíce paprsky sluneční. Viktorie dostoupila výše čtyř tisíc stop. Teploměr jevil jisté klesnutí teploty. Na pětadvacet kilometrů na západě vypínala hora Rubeho třpytné témě; byla hranicí Ugoga na 36° 20' délky. Vítr vál s rychlostí třicítidvou kilometrů za hodinu, avšak cestovatelé nepoznávali na sobě ani dost málo této bystrosti; necítili nijakého otřesu, ba neměli ani pocitu, že se pohybují.</p>

    <p class="e-bookprozatext">Za tři hodiny vyplnila se předpověď doktorova. Zimničné mrazení opustilo Kennedye nadobro, i posnídal s chutí.</p>

    <p class="e-bookprozatext">„Proti tomu není chinovina zhola ničím,“ pravil spokojeně.</p>

    <p class="e-bookprozatext">„Rozhodně,“ přisvědčil Joe, „sem přijdu na stará léta na odpočinek.“</p>

    <p class="e-bookprozatext">Okolo desíti hodin ráno vyjasnilo se ovzduší. V mračnech povstala trhlina; země opět se objevila; Viktorie blížila se k ní nepozorovaně. Doktor Fergusson hledal proud, který by jej unášel k&nbsp;severovýchodu, a uhodil naň ve výši šesti set stop nad zemí. Krajina stávala se krabatou, hornatou. Kraj Jungomero mizel na východě s&nbsp;posledními kokosníky této šířky.</p>

    <p class="e-bookprozatext">Netrvalo dlouho a hřebeny horské objevily se určitějšími obrysy. Tu a tam strmělo několik štítů. Bylo třeba přes tu chvíli dávati pozor na ostré kužele, které zdály se nenadále vyvstávati.</p>

    <p class="e-bookprozatext">„Jsme mezi skrytým úskalím,“ prohodil Kennedy.</p>

    <p class="e-bookprozatext">„Buď bez starosti, Dicku, nezavadíme o ně.“</p>

    <p class="e-bookprozatext">„Takto cestuje se rovněž pěkně!“ ozval se Joe.</p>

    <p class="e-bookprozatext">Doktor řídil vskutku balon s podivuhodnou obratností.</p>

    <p class="e-bookprozatext">„Kdybychom se musili bráti pěšky po této rozměklé půdě,“ pravil, „vlekli bychom se nezdravým blátem. Od našeho odchodu ze Zanzibaru byla by již polovice našich soumarů vzala za své výsilou. Vypadali bychom jako duchové, a zoufalství svíralo by nám srdce. Bylo by nám neustále zápasiti s našimi průvodci, s našimi nosiči, a&nbsp;zakoušeti jejich bezuzdou surovost. Ve dne vlhký, nesnesitelný, úmorný úpal! V noci chlad často promrazující a píchání jistých much, jichž čelisti pronikají nejtlustším suknem a dohánějí k&nbsp;šílenství! A k tomu ke všemu nepočítám dravou zvěř a divoké národy.“</p>

    <p class="e-bookprozatext">„Přeju si, abychom toho nezkoušeli,“ podotekl prostě Joe.</p>

    <p class="e-bookprozatext">„Nenadsazuji nikterak,“ mluvil dále doktor Fergusson, „neboť slzy by vám vhrkly do očí, kdybyste slyšeli cestovatele, kteří měli tolik odvahy, že se pustili do těch končin.“</p>

    <p class="e-bookprozatext">K jedenácté hodině letěli přes kotlinu imengejskou; kmenové roztroušení po těchto pahorcích hrozili nadarmo Viktorii zbraněmi; dospěla konečně k posledním vypnulinám, předcházejícím před Rubehem; jsou třetím a nejvyšším pásmem z pohoří usagarských.</p>

    <p class="e-bookprozatext">Cestovatelé poznávali dokonale horopisný útvar země. Tyto tři odnože, jichž prvním stupněm je Duthumi, jsou od sebe odděleny širými podélnými rovinami; vysoké ty hřbety skládají se ze zakulacených kuželů, mezi nimiž je půda poseta bludnými balvany a kamením. Nejpříkřejší sklon těchto pohoří čelí k pomoří zanzibarskému; západní svahy jsou takřka jenom nakloněnými pláněmi. Nížiny jsou pokryty černou, úrodnou prstí, v níž bují mohutné rostlinstvo. Rozličné řeky a potoky vinou se k východu, vtékajíce do Kingana prostřed obrovských houští sykomor, marhaníků, tykvovníkův a palmyr.</p>

    <p class="e-bookprozatext">„Pozor!“ vece doktor Fergusson. „Blížíme se k Rubehu, jehož jméno znamená v tuzemském jazyku: ,Průchod větrů.‘ Učiníme dobře, přeneseme-li se přes ostré hřebeny v jisté výši. Je-li moje mapa správná, bude nám vystoupiti více než na pět tisíc stop.“</p>

    <p class="e-bookprozatext">„Udá-li pak se nám často uchylovati se do těchto vrchních pásem?“</p>

    <p class="e-bookprozatext">„Málokdy; vyvýšenost hor afrických zdá se býti prostřední vzhledem k vrcholům evropským a asijským. Na všechen způsob však přeletí je naše Viktorie bez obtíží.“</p>

    <p class="e-bookprozatext">Za nějakou chvíli roztáhl se plyn účinkem žáru, a balon jal se velmi zřejmě stoupati. Napětí vodíku nemělo ostatně nic nebezpečného do sebe, a obrovský objem balonu naplnil se jen do tří čtvrtin; tlakoměr klesnuv skorem o osm palcův označoval výšku šesti tisíc stop.</p>

    <p class="e-bookprozatext">„Zdaž bychom takto dlouho stoupali?“ zeptal se Joe.</p>

    <p class="e-bookprozatext">„Vzdušný obor zemský sahá do výše šesti tisíc sáhův,“ odpověděl doktor. „S ohromným balonem vystoupilo by se daleko. Tak učinili pánové Brioschi a Gay-Lussac; ale potom vyřinula se jim krev z úst a uší. Nedostávaloť se dychatelného vzduchu. Před několika lety odvážili se dva smělí Francouzové, pánové Barral a&nbsp;Bixio, rovněž do vysokých končin; ale balon jim praskl…“</p>

    <p class="e-bookprozatext">„A oni spadli?“ otázal se dychtivě Kennedy.</p>

    <p class="e-bookprozatext">„Ovšem! ale tak, jak se sluší spadnouti učencům, nijak si neublíživše.“</p>

    <p class="e-bookprozatext">„Aj, pánové,“ ozval se Joe, „máte na vůli napodobit jich pád; ale co je na mně, který jsem pouhým nevědomcem, volím raději zůstat ve skromném prostředku, ani příliš vysoko, ani příliš nízko. Není radno oddávat se ctižádosti.“</p>

    <p class="e-bookprozatext">Ve výši šesti tisíc stop hustota vzduchu již se citelně ztenčila; zvuk nese se tam ztěžka, a hlasu není tak dobře slyšeti. Předměty nabývají neurčitosti. Zrak rozeznává už jen velká tělesa, a to dosti nejasně; lidé a zvířata stávají se zhola neviditelnými; cesty vypadají jako pásky a jezera jako rybníky.</p>

    <p class="e-bookprozatext">Doktor a jeho společníci cítili, že jsou v neobvyklém stavu, vzduchový proud nad míru prudký unášel je přes holé hory, na jichž temenech jímaly širé plochy sněhové zrak údivem, jich rozervaný ráz svědčil o účincích vody za prvních věků světa.</p>

    <p class="e-bookprozatext">Slunce zářilo v nadhlavníku, a jeho paprsky dopadaly kolmo na tyto pusté vrcholy. Doktor narýsoval si zevrubně toto pohoří, které se skládá ze čtyř patrných hřbetů v čáře takměř přímé, z nichž nejsevernější je nejdelší.</p>

    <p class="e-bookprozatext">Netrvalo dlouho, a Viktorie sestupovala po protějším úbočí Rubeha, nesouc se nad svahem porostlým a postoupeným stromy velmi tmavě zelenými; pak nastaly brda a rokle v jakési poušti předcházející před Ugogem; níže rozkládaly se žluté roviny, vyprahlé, rozpukané, kde dařilo se místy jedině solnatým rostlinám a trnitým křoviskům.</p>

    <p class="e-bookprozatext">Několik hájů, dále v lesy přecházejících, zdobilo obzor. Doktor přiblížil se k zemi; vyhozeny kotvy a jedna z nich zachytila se brzy u&nbsp;větvoví obrovské sykomory.</p>

    <p class="e-bookprozatext">Joe sešplhav rychle na strom upevnil opatrně kotvu; doktor nepřerušil činnost dmuchavky, aby zachoval vzducholodi jistou sílu vzestupnou, která by ji udržovala v povětří. Vítr byl se ztišil téměř najednou.</p>

    <p class="e-bookprozatext">„Nyní,“ pravil Fergusson, „vezmi dvě ručnice, příteli Dicku, jednu pro sebe, druhou pro Joa, a pokuste se spolu přinésti několik pěkných řízkův antilopích. Budeme je míti k&nbsp;obědu.“</p>

    <p class="e-bookprozatext">„Na honbu!“ zvolal Kennedy.</p>

    <p class="e-bookprozatext">Vystoupil z loďky a slezl. Joe byl se spustil s větve na větev a&nbsp;čekal naň protahuje si údy. Ježto ubylo váhy jeho soudruhů, mohl doktor zhasiti dmuchavku na dobro.</p>

    <p class="e-bookprozatext">„Neuleťte nám, pane!“ vzkřikl Joe.</p>

    <p class="e-bookprozatext">„Nestrachuj se, hochu, jsem pevně zadrhnut. Spořádám si zápisky. Mnoho štěstí na honbu, a buďtež opatrni. Ostatně budu se svého stanoviska obzírati krajinu, a spatřím-li něco dost málo podezřelého, vypálím z karabiny. To bude znamením k návratu.“</p>

    <p class="e-bookprozatext">„Dobrá,“ odvětil lovec.</p>
  </div>
</body>
</html>
