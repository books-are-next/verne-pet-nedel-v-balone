<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_17"><a class="calibre1" id="_Toc366745662">XII.</a></p>

    <p class="e-bookdejapoznamky">Přelet přes úžinu.&nbsp;–&nbsp;Mrima.&nbsp;–&nbsp;Výrok Dickův a návrh Joův.&nbsp;–&nbsp;Předpis na kávu.&nbsp;–&nbsp;Uzaramo.&nbsp;–&nbsp;Nešťastný Maizan.&nbsp;–&nbsp;Hora Duthumi.&nbsp;–&nbsp;Mapy doktorovy.&nbsp;–&nbsp;Noc na nopálu.</p>

    <p class="e-bookprozatext">Vzduch byl čistý, vítr mírný; Viktorie vystoupila téměř kolmo do výše 1500 stop, což projevilo se klesnutím o dva palce bez dvou čárek<a class="pcalibre pcalibre1" href="../Text/pet_nedel_v_balone_split_047.html#_ftn28" id="_ftnref28" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[28]</span></a> v tlakoměrném sloupci.</p>

    <p class="e-bookprozatext">V této výšce silnější proud unášel balon k jihozápadu. Jak velkolepé divadlo rozvinulo se před zraky cestovatelů! Ostrov Zanzibar jevil se celý očím, obrážeje se temnější barvou jako na širé ploše; pole nabývala vzhledu různobarvých vzorků; velké skupiny stromové svědčily, kde jsou lesy a houštiny.</p>

    <p class="e-bookprozatext">Obyvatelé ostrova vypadali jako hmyzové. Provolávání a&nbsp;hulákání zanikalo ponenáhlu v ovzduší, a jediné dělové výstřely s&nbsp;lodí chvěly se ve vniterní dutině balonu.</p>

    <p class="e-bookhvezdickystred"><img alt="" class="calibre22" src="../Images/image008.jpg" /></p>

    <p class="e-booklicenceobrazek">Tu se negři pustili do zuřivého hýření.</p>

    <p class="e-bookprozatext">„Jak je to vše krásné!“ zvolal Joe přerušiv po prvé mlčení. Nedostalo se mu odpovědi. Doktor byl zaměstnán tím, že pozoroval odchylky tlakoměrné a zaznamenával si všeliké podrobnosti vzestupu.</p>

    <p class="e-bookprozatext">Kennedy se díval, a oči mu nestačily, aby vše shlédl.</p>

    <p class="e-bookprozatext">Ježto paprsky sluneční přispívaly pomocí dmuchavce, vzmohlo se napětí plynu. Viktorie dostoupila výše 2500 stop.</p>

    <p class="e-bookprozatext">Resolute vypadal na pohled jako pouhý člun, a pobřeží africké rýsovalo se na západě nesmírným pruhem pěny.</p>

    <p class="e-bookprozatext">„Což nemluvíte?“ ozval se Joe.</p>

    <p class="e-bookprozatext">„Díváme se,“ odpověděl doktor zamířiv dalekohled na pevninu.</p>

    <p class="e-bookprozatext">„Co na mně jest, musím mluvit.“</p>

    <p class="e-bookprozatext">„Máš dovoleno, Joe, mluv do chuti.“</p>

    <p class="e-bookprozatext">A Joe spotřeboval sám pro sebe strašlivou sílu citoslovců. Och! ha! ach! hrnuly se mu bez přítrže ze rtů.</p>

    <p class="e-bookprozatext">Za přeletu přes moře uznal doktor radným setrvati v této výšce; mohlť pozorovati pobřeží větším rozsahem; teploměr a tlakoměr, zavěšené v pootevřeném stanu, byly neustále cílem jeho pohledu; druhý tlakoměr, umístěný zevně, měl konati službu za nočních hlídek.</p>

    <p class="e-bookprozatext">Než uplynuly dvě hodiny, dospívala Viktorie, unášená rychlostí téměř třinácti kilometrů, patrně nad pobřeží. Doktor odhodlal se přiblížiti k zemi; zmírnil plamen dmuchavky, a balon snesl se za nedlouho na tři sta stop od země.</p>

    <p class="e-bookprozatext">Tíhl nad Mrimou, jak slove tato část východního pobřeží afrického; husté obruby kořenovníků chránily jeho břehy; v nízkém přílivu bylo viděti jich spletité kořeny, ohlodané zubem indického okeanu. Jespy, navalené kdysi na rozhraní mezi mořem a zemí jevily se oblými rysy na obzoru, a hora Nguru vypínala své témě na severozápadě.</p>

    <p class="e-bookprozatext">Viktorie míjela ves, kterou doktor dle mapy poznal za Kaolu. Veškero shluklé obyvatelstvo ryčelo hněvem a strachem; šípy vystřelovány nadarmo na tuto vzdušnou obludu, jež vznášela se velebně nad vším tím malomocným vztekem.</p>

    <p class="e-bookprozatext">Vítr vanul na jih, ale doktorovi nevadil tento směr; mohlť tak aspoň sledovati cestu, kterou se ubírali setníci Burton a Speke.</p>

    <p class="e-bookprozatext">Kennedy stal se posléze rovněž hovorným jako Joe; předstihovali se vzájem výkřiky obdivu.</p>

    <p class="e-bookprozatext">„Pryč s dostavníky!“ pravil jeden.</p>

    <p class="e-bookprozatext">„Pryč s parníky!“ zvolal druhý.</p>

    <p class="e-bookprozatext">„Pryč se železnicemi!“ přizvukoval Kennedy, „po kterých člověk jezdí a krajin nevidí.“</p>

    <p class="e-bookprozatext">„Balon! to je něco!“ liboval si Joe; „člověk ani necítí, že se pohybuje, a příroda sama se snaží, aby se rozvinula před jeho očima!“</p>

    <p class="e-bookprozatext">„Jaká to podívaná! jaké divy! jaká rozkoš! sen ve visuté rohoži!“</p>

    <p class="e-bookprozatext">„Což abychom posnídali?“ navrhl Joe, v němž svěží vzduch vzbudil chuť.</p>

    <p class="e-bookprozatext">„To je myšlenka, hochu!“</p>

    <p class="e-bookprozatext">„Ó! s kuchyní nebude valných potíží! něco sucharův a konservo vaného masa.“</p>

    <p class="e-bookprozatext">„A kávy dle libosti,“ doložil doktor. „Dovoluji ti vypůjčit si trochu horka od mé dmuchavky; zbude jí ho dost. A tím způsobem nebude se nám nikterak obávati požáru.“</p>

    <p class="e-bookprozatext">„To by bylo hrozné,“ lekal se Kennedy. „Vždyť je to, jako bychom měli nad sebou prachárnu.“</p>

    <p class="e-bookprozatext">„Ani zdání,“ odpověděl Fergusson; „kdyby vodík na krásně chytil, shořel by ponenáhlu, a my bychom klesli na zemi, což by nám přišlo nevhod; ale nestrachuj se, náš balon je neprodyšně uzavřen.“</p>

    <p class="e-bookprozatext">„Jezme tedy,“ řekl Kennedy.</p>

    <p class="e-bookprozatext">„Zde, pánové,“ pravil Joe; „a následuje vašeho příkladu posloužím vám kávou, o níž mi povíte své mínění.“</p>

    <p class="e-bookprozatext">„Pravda jest,“ ozval se opět doktor, „že Joe mimo tisíceré jiné ctnosti má znamenité vlohy k vaření tohoto lahodného nápoje; bere naň směs různých druhů, které mi nikdy nechtěl vyjeviti.“</p>

    <p class="e-bookprozatext">„Nuže, pane, poněvadž jsme v širém povětří, mohu se vám, tuším, svěřit s tím předpisem. Je to prostě směs stejných dílů mokky, bourbonu a rio-nuezu.“</p>

    <p class="e-bookprozatext">Za nějakou chvíli nality tři kouřící se koflíky, jimiž zapito jadrné snídaní okořeněné dobrou mírou stolovníků; po té zaujal každý opět své pozorovací stanovisko.</p>

    <p class="e-bookprozatext">Kraj honosil se nesmírnou úrodností. Úzké, křivolaké pěšiny vinuly se pod zelenými klenbami. Letěli nad poli osetými tabákem, kukuřicí, ječmenem plně uzrálým; tu a tam prostírala se rýžoviště s&nbsp;rovnými stonky a květy barvy purpurové. Viděli ovoce a kozy zavřené ve velkých klecích vyvýšených na kolech na ochranu proti chrupu levhartovu. Bujné rostlinstvo vypínalo se na této štědré půdě. V četných dědinách opakovaly se výjevy ryku a zmatku, když se objevila Viktorie, a doktor Fergusson měl se bedlivě na pozoru, aby nesestoupil v dostřel šípův; obyvatelé shluklí kolem svých chat těsně skupených stíhali dlouho cestovatele svým marným proklínáním.</p>

    <p class="e-bookprozatext">O poledni určil doktor poradiv se s mapou, že jest nad Uzaramem.<a class="pcalibre pcalibre1" href="../Text/pet_nedel_v_balone_split_047.html#_ftn29" id="_ftnref29" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[29]</span></a> Krajina byla porostlá kokosníky, dýněmi a bavlníky, nad nimiž Viktorie zdála se laškovati. Joe shledal toto rostlinstvo zcela přirozeným, jakmile šlo o Afriku. Kennedy viděl zajíce a&nbsp;křepelky, kteří si nežádali nic lepšího než dobrou ránu z pušky; leč bylo by se marně plýtvalo prachem, poněvadž nemohla se zvěř sebrati.</p>

    <p class="e-bookprozatext">Vzduchoplavci pluli s rychlostí devatenácti kilometrů za hodinu a octli se v brzku na 38° 20' délky nad vsí Tundou.</p>

    <p class="e-bookprozatext">„Tam,“ praví doktor, „byli Burton a Speke zachváceni prudkou zimnicí a nějaký čas neměli za jiné, nežli že jest konec jich výpravě. Byli jen málo vzdáleni od pobřeží a přece již únava a újmy těžce na ně doléhaly.“</p>

    <p class="e-bookprozatext">V této končině panuje vskutku věčná malarie; doktor chtě se uvarovati jejích účinků byl nucen povznésti balon nad nakažliviny této vlhké půdy, jejíž výpary ssálo žhoucí slunce.</p>

    <p class="e-bookprozatext">Časem uzřeli karavanu, ana odpočívá v „kraalu“ vyčkávajíc večerního chladu, aby se hnula dále pochodem. Kraaly jsou prostranné ohrady obehnané ploty a džunglemi, kam se obchodníci uchylují na ochranu nejen proti šelmám, nýbrž i proti tamním loupeživým kmenům. Domorodci spatřivše Viktorii utíkali a prchali na vše strany. Kennedy přál si je pozorovati z blízka; než Samuel odporoval stále tomuto úmyslu.</p>

    <p class="e-bookprozatext">„Pohlaváři jsou ozbrojeni puškami,“ pravil, „a náš balon byl by terčem, jejž by kulka snadno zasáhla.“</p>

    <p class="e-bookprozatext">„Což by průvrt kulkou způsobil pád?“ otázal se Joe.</p>

    <p class="e-bookprozatext">„Hned ne; ale takový průvrt rozšířil by se za nedlouho na velkou trhlinu, kterou by unikl všechen náš plyn.“</p>

    <p class="e-bookprozatext">„Tu se potážeme s dobrou, zůstaneme-li v uctivé vzdálenosti od těchto nevěřících. Co si asi myslí, když nás tak vidí, jak se vznášíme v povětří? Vím jistě, že by se nám rádi klaněli.“</p>

    <p class="e-bookprozatext">„Ať se nám klanějí,“ odtušil doktor, „ale z dáli. To je vždycky na prospěch. Hle, krajina nabývá už jiné tvářnosti; vesnice jsou řídší; mangivy zmizely; rostou jen až po tuto šířku. Půda se krabatí a věstí blízké pohoří.“</p>

    <p class="e-bookprozatext">„Opravdu,“ prohodil Kennedy, „zdá se mi, jako bych viděl nějaké kopce na této straně.“</p>

    <p class="e-bookhvezdickystred"><img alt="" class="calibre23" src="../Images/image009.jpg" /></p>

    <p class="e-booklicenceobrazek">Domorodci, spatřivše Viktorii, utíkali.</p>

    <p class="e-bookprozatext">„Na západě… to jsou první horská pásma urizarská, bezpochyby hora Duthumi, za kterou doufám, že se budeme moci bezpečně zastavit na nocleh. Rozdmýchám hned silněji plamen dmuchavky: jsme nuceni trvati ve výši pěti až šesti set stop.“</p>

    <p class="e-bookprozatext">„Byla to od vás věru dobrá myšlenka, pane,“ ozval se Joe; „řízení není ani nesnadné ani namáhavé, zatočí se kohoutkem a už je to.“</p>

    <p class="e-bookprozatext">„Tady je nám volněji,“ pravil lovec, když balon vystoupil; „odraz slunečních paprskův od toho červeného písku byl již nesnesitelný.“</p>

    <p class="e-bookprozatext">„Jaké to nádherné stromy!“ zvolal Joe; „je to sice zcela přirozené, ale překrásné! Na les nebylo by jich potřebí ani tucet.“</p>

    <p class="e-bookprozatext">„To jsou baobaby,“ odpověděl doktor Fergusson; „vizte, kmen jednoho z nich má asi sto stop v objemu. Možná, že u paty právě tohoto stromu zahynul roku 1845 Francouz Maizan, neboť jsme nade vsí Deželamorou, kam se sám odvážil; byl jat náčelníkem této krajiny, přivázán k patě baobabu, a sveřepý ten černoch uřezal mu pomalu údy, zatím co zazníval válečný zpěv; jak mu nařízl hrdlo, ustal, aby si nabrousil otupený nůž, a utrhl nešťastníkovi hlavu dříve, než byla uříznuta! Tomu nebohému Francouzovi bylo teprve dvacetšest let!“</p>

    <p class="e-bookprozatext">„A Francie nepomstila se za podobný zločin?“ otázal se Kennedy.</p>

    <p class="e-bookprozatext">„Francie ozvala se proti tomu; zaid zanzibarský učinil vše, aby se zmocnil vraha, leč nepodařilo se mu.“</p>

    <p class="e-bookprozatext">„Přeju si, abych se cestou nezastavil,“ řekl Joe; „vystupme, pane, vystupme, mám-li u vás víru.“</p>

    <p class="e-bookprozatext">„Tím raději, Joe, že hora Duthumi vystává před námi. Jsou-li mé výpočty správné, přeletíme ji do sedmi hodin večer.“</p>

    <p class="e-bookprozatext">„Což nepocestujeme v noci?“ zeptal se lovec.</p>

    <p class="e-bookprozatext">„Pokud možná, ne; šetříce opatrnosti a bdělosti mohli bychom bez nebezpečí, ale nestačí přeplouti Afriku, třeba ji i viděti.“</p>

    <p class="e-bookprozatext">„Až dosud nemáme si do čeho stýskat, pane. Místo pouště nejobdělanější a nejúrodnější země na světě! Pak věřte zeměpiscům!“</p>

    <p class="e-bookprozatext">„Počkej, Joe, počkej; později uvidíme.“</p>

    <p class="e-bookprozatext">Okolo půl sedmé večer octla se Viktorie naproti hoře Duthumi; aby se přes ni přenesla, musila vystoupiti více než na tři tisíce stop, a&nbsp;za tou příčinou bylo doktorovi zvýšiti teplotu jen o osmnáct stupňů. Bylo vskutku lze říci, že řídí balon rukou. Kennedy hlásil mu, přes jaké překážky dlužno přeletěti, a Viktorie plynula vzduchem nad samým pohořím.</p>

    <p class="e-bookprozatext">V osm hodin sestupovala po protějším úbočí, jehož svah byl nenáhlejší; kotvy vyhozeny z loďky, a jedna z nich, vrazivši do větví obrovského nopálu, mocně v nich utkvěla. Joe se šplhal hned po provaze a připevnil ji co nejdůkladněji. Spustili mu hedvábný řebřík, i vylezl zas obratně do loďky. Vzducholoď téměř se ani nehýbala, jsouc chráněna od východních větrů.</p>

    <p class="e-bookprozatext">Přistrojena večeře; cestovatelé, rozjaření vzdušnou procházkou, způsobili ve svých zásobách nemalý úbytek.</p>

    <p class="e-bookprozatext">„Jakou cestu jsme dnes vykonali?“ otázal se Kennedy polykaje hrozná sousta.</p>

    <p class="e-bookprozatext">Doktor určil polohu vypozorovav měsíc a řídě se výtečnou mapou, která mu byla průvodcem; náležela k atlasu „Der neuesten Entdeckungen in Afrika“, vydanému v Gothě jeho učeným přítelem Petermannem, jejž mu tento zeměpisec byl zaslal. Tento atlas měl doktorovi konati službu po celou cestu, neboť podával cestu Burtona a Spekea k velkým jezerům, Sudan podle doktora Bartha, dolejší Senegal podle Viléma Lejeana a deltu nigerskou od doktora Baikie.<a class="pcalibre pcalibre1" href="../Text/pet_nedel_v_balone_split_047.html#_ftn30" id="_ftnref30" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[30]</span></a></p>

    <p class="e-bookprozatext">Fergusson byl si rovněž opatřil dílo, v němž byly sloučeny v&nbsp;jediný celek veškery vědomosti nabyté o Nilu, pod názvem:</p>

    <p class="e-bookprozatext">„The sources of the Nile, being a general survey of the basin of that river end of its head stream, with the history of the Nilotic discovery by Charles Beke, Th. D.“<a class="pcalibre pcalibre1" href="../Text/pet_nedel_v_balone_split_047.html#_ftn31" id="_ftnref31" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[31]</span></a></p>

    <p class="e-bookprozatext">Měl také výtečné mapy vydané ve „Věstníku zeměpisné společnosti londýnské“, i nemohlo jeho zřeteli ujíti nižádné místo probadaných krajin.</p>

    <p class="e-bookprozatext">Měře na mapě shledal, že urazil dva stupně šířky čili sto devadesáttři kilometry na západ.</p>

    <p class="e-bookprozatext">Kennedy podotekl, že cesta směřovala k poledni. Ale s tímto směrem byl doktor spokojen chtě, pokud možná, poznati cesty svých předchůdců.</p>

    <p class="e-bookprozatext">Usnesli se na tom, že rozdělí noc na tři hlídky, aby jeden po druhém mohl bdíti nad bezpečností ostatních. Doktor měl býti na stráži od devíti hodin, Kennedy od půlnoci a Joe od tří hodin ráno.</p>

    <p class="e-bookprozatext">Kennedy a Joe zahalili se tudíž do pokryvek, a natáhše se pod stanem spali pokojně, zatím co doktor Fergusson bděl.</p>
  </div>
</body>
</html>
