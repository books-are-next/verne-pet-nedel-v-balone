<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_14"><a class="calibre1" id="_Toc366745659">IX.</a></p>

    <p class="e-bookdejapoznamky">Mys obeplut.&nbsp;–&nbsp;Na předním výstupku.&nbsp;–&nbsp;Professor Joe přednáší o&nbsp;světopise.&nbsp;–&nbsp;O řízení balonů.&nbsp;–&nbsp;O hledání vzdušných proudů.&nbsp;–&nbsp;Heureka.</p>

    <p class="e-bookprozatext">Resolute tíhl rychle k mysu Dobré naděje; pohoda vytrvala, jakkoli moře dmulo se silněji.</p>

    <p class="e-bookprozatext">Dne 30. března, za dvacetsedm dní po odjezdě z Londýna, bylo na obzoru rozeznati obrysy Tabulové hory; Kapské město, rozložené na úpatí amfiteatru z pahorkův, objevilo se skrze námořský dalekohled, a za nedlouho spustil Resolute kotvu v přístavě. Než velitel zastavil tam jen proto, aby se zásobil uhlím, na kteroužto práci vystačil den; nazejtří zamířila loď na jih, aby obeplula polední výběžek Afriky a vjela do průlivu Mozambického.</p>

    <p class="e-bookprozatext">Joe nekonal první cestu po moři, pročež netrvalo dlouho, a&nbsp;zdomácněl na lodi. Kde kdo mu by nakloněn pro jeho upřímnost a&nbsp;dobrou míru. Proslulost jeho pána odrážela se valnou měrou i na něj. Poslouchali ho jako věštce, i nemýlil se více než kterýkoli jiný.</p>

    <p class="e-bookprozatext">Zatím pak, co doktor popisoval a vykládal v kroužku důstojnickém, trůnil Joe na předním výstupku a spřádal historii svým způsobem, což ostatně dělali největší dějepisci všech dob.</p>

    <p class="e-bookprozatext">Přirozenou měrou byla na přetřesu pověstná cesta. Joa stálo mnoho práce, nežli vštípil zpurným duchům přesvědčení o&nbsp;podniku, leč jakmile plavci uvěřili, nezdálo se nic nemožným jich obrazivosti roznícené vyprávkou Joovou.&nbsp;–&nbsp;Omámivý vypravovatel namlouval svým posluchačům, že po této cestě dojde ještě na jiné. Byl to jen začátek dlouhé řady nadlidských podniků.</p>

    <p class="e-bookprozatext">„Hleďte, přátelé, když člověk okusí tento druh pohybu, nemůže se již obejít bez něho; na své příští výpravě pak nepůjdeme stranou, nýbrž půjdeme přímo před sebe a budeme pořád stoupat.“</p>

    <p class="e-bookprozatext">„Aj! tu se dostanete na měsíc,“ prohodil užaslý posluchač.</p>

    <p class="e-bookprozatext">„Na měsíc!“ odvětil rychle Joe; „ne, na mou věru, to je příliš všední! kde kdo chodí na měsíc. Mimo to není tam vody a člověk je nucen vzít jí s sebou velké zásoby a také vzduch v lahvích, aby bylo co dýchat.“</p>

    <p class="e-bookhvezdickystred"><img alt="" class="calibre19" src="../Images/image006.jpg" /></p>

    <p class="e-booklicenceobrazek">I smáli se, leč mu věřili.</p>

    <p class="e-bookprozatext">„Dobrá! je-li pak tam gin?“<a class="pcalibre pcalibre1" href="../Text/pet_nedel_v_balone_split_047.html#_ftn25" id="_ftnref25" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[25]</span></a> ozval se plavec, jenž byl náramným milovníkem tohoto nápoje.</p>

    <p class="e-bookprozatext">„Ještě ne, milý brachu. Ne, s měsícem není nic; ale budeme se procházet po těch hezkých hvězdách, po těch rozkošných oběžnicích, o kterých mi pán tolikrát vyprávěl. Tak se nejprve podíváme na Saturna…“</p>

    <p class="e-bookprozatext">„Je-li to ten, co má prsten?“ otázal se stanovištník.</p>

    <p class="e-bookprozatext">„Ano! snubní prsten. Jenom že se neví, kam se poděla jeho žena!“</p>

    <p class="e-bookprozatext">„Jakže! vy půjdete až tak vysoko?“ pravil zaražený plavčík. „Což je váš pán ďábel?“</p>

    <p class="e-bookprozatext">„Ďábel? Na to je příliš dobrý!“</p>

    <p class="e-bookprozatext">„A po Saturnovi?“ zeptal se jeden z nejzvědavějších v&nbsp;posluchačstvu.</p>

    <p class="e-bookprozatext">„Po Saturnovi? No, zavítáme návštěvou na Jupitera; to je vám taková směšná země, kde má den jenom devět hodin a půl, což je vhod lenochům, a kde roky na příklad trvají dvanáct let, což je prospěšno lidem, kterým zbývá už jen šest měsíců života. Tím se jich jsoucnost trochu prodlouží!“</p>

    <p class="e-bookprozatext">„Dvanáct let?“ divil se plavčík.</p>

    <p class="e-bookprozatext">„Ano, hochu; v tom kraji by tebe matka ještě kojila, a onen staroch tam dole, jemuž jde na padesátku, byl by půlpátaletým klučíkem.“</p>

    <p class="e-bookprozatext">„To není víře podobno!“ zvolal přední výstupek jako jedním hlasem.</p>

    <p class="e-bookprozatext">„Holá pravda,“ odvětil Joe ubezpečile. „Ale co chcete? Když člověk pořád živoří na tomto světě, nenaučí se ničemu, zůstane nevědomým jako morče. Zajděte si na Jupitera a uvidíte! Na příklad je tam nahoře třeba stejnokroje, neboť jsou souputníci, na nichž není volno!“</p>

    <p class="e-bookprozatext">I smáli se, leč napolo mu věřili; i vyprávěl jim o Neptunovi, kde jsou námořníci vítáni, a o Marsovi, kde si vojáci vykračují po chodníku, což je na konec obtížné. Merkur pak je špatným světem, nic než zloději a kupci sobě navzájem tak podobní, že jest těžko od sebe je rozeznat. A posléze podal jim o Venuši obraz v pravdě úchvatný.</p>

    <p class="e-bookprozatext">„A až se vrátíme z té výpravy,“ dokládal roztomilý vypravovatel, „budeme vyznamenáni jižním křížem, který září tam nahoře v&nbsp;knoflíkové dírce dobrého Pánaboha.“</p>

    <p class="e-bookprozatext">„A půjdete si ho zasloužit!“ pravili plavci.</p>

    <p class="e-bookprozatext">Takhle uplývaly veselými hovory dlouhé večery na předním výstupku. A zatím braly se poučné rozmluvy doktorovy svým během.…</p>

    <p class="e-bookprozatext">Jednou mluvilo se o řízení balonův, a Fergusson byl požádán, aby pronesl svůj soud v této věci.</p>

    <p class="e-bookprozatext">„Nevěřím“ pravil, „že se podaří říditi ballony. Znám všecky soustavy, s nimiž se dály pokusy, nebo které byly navrženy; ani jedna nedodělala se zdaru, ani jednu nebylo lze uvésti ve skutek. Chápete zajisté, že jsem se zabýval touto věcí, na níž mi tolik sešlo; než nebyl jsem s to, abych ji rozřešil prostředky, jichž poskytují nynější mechanické vědomosti. Bylo by třeba vynalézti motor mimo obyčej mohutný a nad možnost lehký. A přece nebude lze odolati proudům poněkud silnějším! Ostatně čelily až posud veškery pokusy spíše k řízení loďky než balonu. To je chyba.“</p>

    <p class="e-bookprozatext">„Nicméně“ ozvala se námitka, „jest velká souvislost mezi vzducholodí a vodní lodí, která se řídí po libosti.“</p>

    <p class="e-bookprozatext">„Nikoliv,“ odpověděl doktor Fergusson, „souvislost ta je nepatrná, nebo není žádné. Vzduch je neskonale méně hustý nežli voda, v níž je loď ponořena toliko na polo, kdežto vzducholoď plyne celá v povětří a trvá v nehybnosti vzhledem k okolnímu vzduchu.“</p>

    <p class="e-bookprozatext">„Máme tedy za to, že větroplavba promluvila poslední slovo?“</p>

    <p class="e-bookprozatext">„Nikterak! Nikterak! Dlužno hledati jinou věc, a nelze-li říditi balon, jde aspoň o to, aby se udržel v příznivých proudech vzduchových. Čím výše se stoupá, tím větší nabývají stejnoměrnosti a mají stálejší směr: nejsouť jim na závadu údolí a hory, prostupující povrch zeměkoule, a v tom, jak víte, spočívá hlavní příčina změn větru, a nerovnosti jeho vanu. Jakmile pak budou tato pásma určena, bude balonu jen zachytiti proudy, jichž bude potřebovati.“</p>

    <p class="e-bookprozatext">„Aby se však do nich dospělo,“ namítal velitel Pennet, „bude třeba neustále vystupovati nebo sestupovati. V tom vězí háček, milý doktore.“</p>

    <p class="e-bookprozatext">„A proč, milý veliteli?“</p>

    <p class="e-bookprozatext">„Rozumějme si: to bude obtíží a překážkou toliko dlouhým cestám a nikoli pouhým povětrným procházkám.“</p>

    <p class="e-bookprozatext">„A z jaké příčiny, prosím?“</p>

    <p class="e-bookprozatext">„Poněvadž lze vystoupiti jen s tou podmínkou, že se vyhodí přítěž, sestoupiti pak lze jen s tou podmínkou, že se vypustí plyn, a&nbsp;takovou měrou jsou zásoby plynu a přítěže brzy vyčerpány.“</p>

    <p class="e-bookprozatext">„Milý Pennete, právě jen o to běží a o nic jiného. V tom spočívá jediná obtíž, kterou dlužno vědě překonati. Nejde o řízení balonů; jde jen o to, aby je bylo možno hnáti shora dolů beze ztráty plynu, který jest jich silou, jich krví, jich duší, ač lze-li se tak vyjádřiti.“</p>

    <p class="e-bookprozatext">„Máte pravdu, milý doktore, ale tato obtíž není dosud rozřešena, tento prostředek není dosud nalezen.“</p>

    <p class="e-bookprozatext">„Prosím za odpuštění, jest nalezen.“</p>

    <p class="e-bookprozatext">„Kým?“</p>

    <p class="e-bookprozatext">„Mnou!“</p>

    <p class="e-bookprozatext">„Vámi?“</p>

    <p class="e-bookprozatext">„Chápete zajisté, že bych se jinak nebyl odvážil tohoto přeletu přes Afriku balonem. Než by uběhly dvacetčtyři hodiny, byl bych hotov s plynem.“</p>

    <p class="e-bookprozatext">„Avšak o tom jste se v Anglii nezmínil.“</p>

    <p class="e-bookprozatext">„Nikoli. Nedbal jsem pouštěti se na veřejnosti do přetřesů. To jsem pokládal zbytečným. Vykonal jsem potají přípravné zkoušky a&nbsp;byl jsem spokojen; nebylo mi tudíž třeba někomu se s nimi svěřovat.“</p>

    <p class="e-bookprozatext">„Nuže, milý Fergussone, smíme-li se tázati na vaše tajemství?“</p>

    <p class="e-bookprozatext">„Tu je máte, pánové, a můj prostředek jest prajednoduchý.“</p>

    <p class="e-bookprozatext">Pozornost posluchačů byla napiata do vyšší míry, a doktor jal se pokojně vykládati v tato slova:</p>
  </div>
</body>
</html>
