<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Pět neděl v baloně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
:link { color: blue }
  :visited { color: purple }
</style>
</head>

<body class="calibre">
  <div class="WordSection4">
    <p class="e-booknadpis" id="calibre_pb_7"><a class="calibre1" id="_Toc366745652">II.</a></p>

    <p class="e-bookdejapoznamky">Článek Daily-Telegraphu.&nbsp;–&nbsp;Válka vědeckých časopisů.&nbsp;–&nbsp;Pan Petermann hájí svého přítele, doktora Fergussona.&nbsp;–&nbsp;Odpověď učence Konera.&nbsp;–&nbsp;Učiněné sázky.&nbsp;–&nbsp;Rozličné návrhy podané doktorovi.</p>

    <p class="e-bookprozatext">Nazejtří uveřejnil Daily Telegraph v čísle ze dne 15. ledna článek tohoto znění:</p>

    <p class="e-bookprozatext">„Afrika vyjeví konečně tajemství svých širých pustin; novověký Edip ozřejmí nám tu záhadu, jíž učencové šedesáti věků nedovedli rozřešiti. Hledati prameny nilské, fontes Nili quaerere, považováno jindy za pokus nesmyslný, za přelud neuskutečnitelný.</p>

    <p class="e-bookprozatext">Doktor Barth dostav se až do Sudanu po šlépějích Denhamových a Clappertonových; doktor Livingstone rozšířiv své neohrožené výzkumy od Mysu Dobré Naděje až k řece Zambezi; kapitáni Burton a Speke objevivše velká jezera vnitrozemská, proklestili trojí cestu moderní civilisaci; jejím průsečníkem, kam nepodařilo se dosud proniknouti nižádnému cestovateli, je samo srdce Afriky. Tam směřujtež veškery úsily.</p>

    <p class="e-bookprozatext">Práce pak těchto smělých průkopníků vědy budou obnoveny odvážným pokusem doktora Samuela Fergussona, jehož krásné výzkumy často se událo oceniti našim čtenářům.</p>

    <p class="e-bookprozatext">Tento neohrožený discoverer (objevitel) zamýšlí přeplouti balonem celou Afriku od východu na západ. Jsme-li dobře zpraveni, bude východištěm této úžasné cesty ostrov Zanzibar na východním pobřeží. Kde skončí, to věděti zůstaveno jedině Prozřetelnosti.</p>

    <p class="e-bookprozatext">Návrh k tomuto vědeckému výzkumu učiněn včera úředně v&nbsp;královské společnosti zeměpisné; suma dvou tisíc pěti set liber jest odhlasována k úhradě nákladů podniku.</p>

    <p class="e-bookprozatext">Neopomineme přinášeti svým čtenářům zprávy o tomto pokuse, jenž nemá sobě rovna v letopisech zeměvědy.“</p>

    <p class="e-bookprozatext">Jak si lze pomysliti, setkal se tento článek s náramným ohlasem; vzbouřil nejprve mocné vlnobití nevěřivosti; doktor Fergusson pokládán za bytost naprosto smyšlenou, vynalezenou panem Barnumem, který zrejdiv Spojené Státy chystal se „prodělati“ britské ostrovy.</p>

    <p class="e-bookprozatext">Žertovná odpověď vyskytla se v Genevě v únorovém čísle Věstníku zeměpisné společnosti; tropila si duchaplné úsměšky z&nbsp;královské společnosti londýnské, z Traveller’s Clubu a&nbsp;z&nbsp;nevídaného jesetera.</p>

    <p class="e-bookprozatext">Než pan Petermann donutil ve svých Mittheilungen v Gothě vydávaných genevský časopis k úplnému mlčení. Pan Petermann znal osobně doktora Fergussona a zaručoval se za neohroženost svého odvážného přítele.</p>

    <p class="e-bookprozatext">Netrvalo ostatně dlouho, a nebylo již lze pochybovati; přípravy na cestu konaly se v Londýně; lyonských továren došla znamenitá zakázka na dykytu ke zhotovení balonu, a britská vláda posléz ustanovila doktorovi k službám dopravní loď Resolute s kapitánem Pennetem.</p>

    <p class="e-bookprozatext">V brzku nastal hotový příval pobídek, nebylo konce blahopřáním. Obšírný výklad o podrobnostech podniku přinesly zprávy zeměpisné společnosti pařížské; pozoruhodný článek byl vytištěn v Nových letopisech cest, zeměvědy, dějin a starožitnictví pana V. A. Malte-Bruna; důkladná práce, vydaná v Zeitschrift für Allgemeine Erdkunde doktorem W. Konerem, dokázala vítězně možnost cesty, líčíc její čáky na úspěch, povahu překážek a náramné výhody postupu povětrnou drahou; její pisatel nesouhlasil toliko s&nbsp;místem odjezdu; pokládal za příhodnější Massauu, malý přístav habešský, odkudž vyrazil roku 1768 James Bruče hledat zřídel nilských. Ostatně obdivoval se nepokrytě ráznému duchu doktora Fergussona a jeho srdci, trojnásobně obrněnému, v němž uzrálo předsevzetí, pokusiti se o podobnou cestu.</p>

    <p class="e-bookprozatext">Nord American Review znamenal s nelibostí, jaká sláva kyne Anglii; obraceje doktorův zámysl v žert, navrhoval mu, aby dorazil až do Ameriky, když už bude na cestě tak dobré.</p>

    <p class="e-bookprozatext">Slovem, nepočítaje časopisy celého světa, nebylo vědeckého sborníku od Časopisu evangelických misií až po Alžírský a osadní obzor, od Letopisů rozšiřování vědy až po Church Missionnary Intelligencer<a class="pcalibre pcalibre1" href="../Text/pet_nedel_v_balone_split_047.html#_ftn6" id="_ftnref6" title=""><span class="e-bookzalozkyhorniindex9bChar calibre12 e-bookzalozkyhorniindex9bChar">[6]</span></a>, aby o věci nepodával zpráv ve všech obdobách.</p>

    <p class="e-bookprozatext">Horlivci v Londýně a Anglii vcházeli u velké sázky: 1. o&nbsp;skutečnou nebo domnělou jsoucnost doktora Fergussona; 2. o&nbsp;cestu samu, o níž jedni říkali, že na ni ani nedojde, a druzí, že bude jistě podniknuta; 3. o to, zdaří-li se, či nezdaří-li se; 4. o&nbsp;pravděpodobnost anebo nepravděpodobnost návratu doktora Fergussona. Činěny sázky o značné sumy liber, jako by bylo šlo o&nbsp;dostihy epsomské.</p>

    <p class="e-bookprozatext">Tak stalo se, že všichni: věřící, nevěřící, nevědomci i učenci nepouštěli doktora se zřetele; byl lvem dne, netuše, že má hřívu. Podával ochotně stručné a jasné výklady o své výpravě. Byl snadno přístupen a nejnelíčenější člověk na světě. Představil se mu nejeden smělý dobrodruh, jenž by se byl rád zúčastnil jeho slavného a&nbsp;nebezpečného podniku; odmítl všecky, neudav příčiny své záporné odpovědi. Mnoho vynálezců mechanismů, jichž lze prý užiti k řízení balonů, přišlo mu nabídnout svoji soustavu. Nepřijal ani jediné. Kdo se ho ptal, objevil-li něco v té věci, tomu důsledně odepřel vysvětlení a zaměstnával se pilněji než kdy před tím přípravami na cestu.</p>
  </div>
</body>
</html>
